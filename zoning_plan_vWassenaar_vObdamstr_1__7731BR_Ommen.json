{
    "address": {
        "display_address": "v.Wassenaar v.Obdamstr. 1, 7731BR Ommen",
        "postcode": "7731BR",
        "municipality": "Ommen",
        "province": "Overijssel",
        "country": "Netherlands"
    },
    "zoning_documents": [
        {
            "id": "/akn/nl/act/gm0175/2020/omgevingsplan",
            "title": "Omgevingsplan gemeente Ommen",
            "text": "# Regels\n\n## Hoofdstuk 1 Algemene bepalingen\n\n### Artikel 1.1 Begripsbepalingen\n\n#### Lid 1.\n\nBegripsbepalingen die zijn opgenomen in bijlage I bij de Omgevingswet zijn van toepassing op hoofdstuk 1 tot en met hoofdstuk 23 van dit omgevingsplan.\n\n#### Lid 2.\n\nBegripsbepalingen die zijn opgenomen in bijlage I bij het Besluit activiteiten leefomgeving, bijlage I bij het Besluit bouwwerken leefomgeving, bijlage I bij het Besluit kwaliteit leefomgeving, bijlage I bij het Omgevingsbesluit en bijlage I bij de Omgevingsregeling, zijn van toepassing op hoofdstuk 1 tot en met hoofdstuk 23 van dit omgevingsplan, tenzij daarvan is afgeweken in bijlage I.\n\n#### Lid 3.\n\nBijlage I bij dit omgevingsplan bevat begripsbepalingen voor de toepassing van hoofdstuk 1 tot en met hoofdstuk 23 van dit omgevingsplan.\n\n### Artikel 1.2 Algemene voorrangsbepalingen\n\n#### Lid 1.\n\nDe regels in hoofdstuk 1 tot en met 21 gelden als aanvulling op de regels in het tijdelijke deel van dit omgevingsplan, bedoeld in artikel 22.1 van de Omgevingswet en laten die regels ongewijzigd.\n\n#### Lid 2.\n\nDe regels in hoofdstuk 1 tot en met 21 zijn niet van toepassing voor zover die regels in strijd zijn met de regels in het tijdelijke deel van dit omgevingsplan, bedoeld in artikel 22.1 van de Omgevingswet.\n\n#### Lid 3.\n\nDe regels in hoofdstuk 22 zijn niet van toepassing voor zover die regels in strijd zijn met de regels in hoofdstuk 1 tot en met 21.\n\n## Hoofdstuk 4 Aanwijzingen in de fysieke leefomgeving\n\n### Afdeling 4.2 Beperkingengebieden\n\n#### Artikel 4.1 Bebouwingscontour geur - aanwijzing\n\nDe locatie \u2018bebouwingscontour geur\u2019 is aangewezen als bebouwingscontour geur zoals bedoeld in artikel 5.97 van het Besluit kwaliteit leefomgeving.\n\n#### Artikel 4.2 Bebouwingscontour houtkap - aanwijzing\n\nDe locatie \u2018bebouwingscontour houtkap\u2019 is aangewezen als bebouwingscontour houtkap zoals bedoeld in artikel 5.165b van het Besluit kwaliteit leefomgeving.\n\n## Hoofdstuk 6 Gebruiksactiviteiten\n\n### Afdeling 6.1 Algemene regels gebruiksactiviteiten\n\n#### Paragraaf 6.1.1 Regels voor alle gebruiksactiviteiten\n\n##### Artikel 6.1 Gebruiksactiviteiten algemeen - verbod\n\nGebruiksactiviteiten die niet zijn genoemd in hoofdstuk 6 en gebruiksactiviteiten die in strijd zijn met de regels in hoofdstuk 6 zijn verboden.\n\n### Afdeling 6.2 Activiteiten in de openbare ruimte\n\n#### Paragraaf 6.2.1 Waterstaatswerk beschadigen\n\n##### SubParagraaf 6.2.1.1 Waterstaatswerk beschadigen - verbod\n\n###### Artikel 6.2 Toepassingsbereik\n\n**Lid 1.**\n\nDeze subparagraaf is van toepassing op het beschadigen van waterstaatswerken in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door het Wetboek van Strafrecht, het Binnenvaartpolitiereglement, de waterschapsverordening of de Omgevingsverordening Overijssel.\n\n**Lid 3.**\n\nOnder waterstaatswerken als bedoeld in deze subparagraaf wordt verstaan:\n\na.  openbare wateren, havens, dijken, wallen, kaden, trekpaden, beschoeiingen, oeverbegroeiing, bruggen, zetten, duikers, pompen, waterleidingen, gordingen, aanlegpalen, stootpalen, bakens en sluizen.\n\n**Lid 4.**\n\nOnder beschadigen als bedoeld in deze subparagraaf wordt verstaan:\n\na.  het toebrengen van schade aan waterstaatswerken; en\nb.  het aanbrengen van verandering in de toestand van waterstaatswerken.\n\n###### Artikel 6.3 Waterstaatswerk beschadigen - verbod\n\nHet is verboden waterstaatswerken te beschadigen.\n\n#### Paragraaf 6.2.2 Plantsoen betreden\n\n##### SubParagraaf 6.2.2.1 Plantsoen betreden - toegestaan\n\n###### Artikel 6.4 Toepassingsbereik\n\n**Lid 1.**\n\nDeze subparagraaf is van toepassing op het betreden van plantsoenen in de gemeente Ommen.\n\n**Lid 2.**\n\nOnder plantsoenen als bedoeld in deze subparagraaf wordt verstaan:\n\na.  de door de gemeente onderhouden plantsoenen, parken, wandelplaatsen, groenstroken en grasperken.\n\n###### Artikel 6.5 Plantsoen betreden - toegestaan\n\nHet is toegestaan zich te bevinden in of bij plantsoenen als:\n\na.  dit op de daarin gelegen wegen of paden is; of\nb.  dit nodig is omdat werkzaamheden worden verricht in opdracht van een bestuursorgaan of openbaar lichaam.\n\n##### SubParagraaf 6.2.2.2 Plantsoen betreden - vergunningplicht\n\n###### Artikel 6.6 Toepassingsbereik\n\n**Lid 1.**\n\nDeze subparagraaf is van toepassing op het betreden van plantsoenen in de gemeente Ommen, tenzij toepassing kan worden gegeven aan subparagraaf 6.2.2.1.\n\n**Lid 2.**\n\nOnder plantsoenen als bedoeld in deze subparagraaf wordt verstaan:\n\na.  de door de gemeente onderhouden plantsoenen, parken, wandelplaatsen, groenstroken en grasperken.\n\n###### Artikel 6.7 Plantsoen betreden - vergunningplicht\n\nHet is verboden zonder omgevingsvergunning zich te bevinden in of bij plantsoenen of buiten de daarin gelegen wegen.\n\n#### Paragraaf 6.2.3 Voorwerp op, in of boven openbaar water plaatsen\n\n##### SubParagraaf 6.2.3.1 Voorwerp op, in of boven openbaar water plaatsen - toegestaan\n\n###### Artikel 6.8 Toepassingsbereik\n\n**Lid 1.**\n\nDeze subparagraaf is van toepassing op het gebruiken van openbaar water voor het plaatsen, aanbrengen of hebben van voorwerpen, niet zijnde vaartuigen of bouwwerken, op, in of boven dat water in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door het Wetboek van Strafrecht, de Scheepvaartverkeerswet, het Binnenvaartpolitiereglement, de Omgevingsverordening Overijssel of de Telecommunicatiewet.\n\n###### Artikel 6.9 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast.\n\n###### Artikel 6.10 Voorwerp op, in of boven openbaar water plaatsen - toegestaan\n\nHet is toegestaan openbaar water te gebruiken voor het plaatsen, aanbrengen of hebben van een voorwerp, niet zijnde een vaartuig en bouwwerk, op, in of boven dat water als dit door de omvang of vormgeving, constructie of plaats van bevestiging:\n\na.  geen gevaar oplevert voor de bruikbaarheid van het openbaar water;\nb.  geen gevaar oplevert voor het doelmatig en veilig gebruik van het openbaar water; of\nc.  geen belemmering vormt voor het doelmatig beheer en onderhoud van het openbaar water.\n\n#### Paragraaf 6.2.4 Gebruik van de weg of een weggedeelte anders dan overeenkomstig de publieke functie\n\n##### SubParagraaf 6.2.4.1 Weg of weggedeelte anders dan overeenkomstig de publieke functie gebruiken - toegestaan\n\n###### Artikel 6.11 Toepassingsbereik\n\n**Lid 1.**\n\nDeze subparagraaf is van toepassing op het gebruik van de weg of een weggedeelte anders dan overeenkomstig de publieke functie daarvan voor zover sprake is van een wijziging van de fysieke leefomgeving in de gemeente Ommen.\n\n**Lid 2.**\n\nDeze subparagraaf is niet van toepassing op situaties:\n\na.  waarin wordt voorzien door de Wet beheer rijkswaterstaatswerken, de Wegenverkeerswet 1994 of de provinciale omgevingsverordening Overijssel; of\nb.  waarin een omgevingsvergunning is verleend voor het gebruik van de weg of een weggedeelte.\n\n**Lid 3.**\n\nOnder een belemmering voor de bruikbaarheid van de weg wordt in ieder geval verstaan:\n\na.  wanneer niet tenminste een vrije doorgang van 1,50 strekkende meter wordt gelaten op voetpaden en van 3,50 strekkende meter op de rijbaan voor fietsers of gemotoriseerd verkeer.\n\n**Lid 4.**\n\nOnder het gebruik van de weg of een weggedeelte anders dan overeenkomstig de publieke functie wordt niet verstaan:\n\na.  gebruik van de weg of een weggedeelte zonder dat sprake is van een wijziging in de fysieke leefomgeving.\n\n###### Artikel 6.12 Weg of weggedeelte anders dan overeenkomstig de publieke functie gebruiken - toegestaan\n\nHet is toegestaan de weg of een weggedeelte anders dan overeenkomstig de publieke functie daarvan te gebruiken voor zover sprake is van een wijziging van de fysieke leefomgeving als dat gebruik:\n\na.  geen schade toebrengt of kan toebrengen aan de weg, de bruikbaarheid van de weg belemmert of kan belemmeren, dan wel een belemmering vormt of kan vormen voor het beheer of onderhoud van de weg; of\nb.  voldoet aan redelijke eisen van welstand.\n\n### Afdeling 6.3 Hinderactiviteiten\n\n#### Paragraaf 6.3.1 Verontreiniging door honden veroorzaken\n\n##### SubParagraaf 6.3.1.1 Verontreiniging door honden veroorzaken - zorgplicht\n\n###### Artikel 6.13 Toepassingsbereik\n\nDe regels in deze subparagraaf zijn van toepassing op het veroorzaken van verontreiniging door honden in de gemeente Ommen.\n\n###### Artikel 6.14 Oogmerk\n\nDe regels in deze subparagraaf zijn gesteld met het oog op:\n\na.  het beschermen van de gezondheid; en\nb.  het beschermen van het milieu.\n\n###### Artikel 6.15 Verontreiniging door honden veroorzaken - zorgplicht\n\nDegene die zich met een hond begeeft en weet of redelijkerwijs kan vermoeden dat die activiteit kan leiden tot overlast voor omwonenden is verplicht alle maatregelen te nemen die redelijkerwijs van diegene kunnen worden gevraagd om dit te beperken of te voorkomen.\n\n#### Paragraaf 6.3.2 Bijen houden\n\n##### SubParagraaf 6.3.2.1 Bijen houden - zorgplicht\n\n###### Artikel 6.16 Toepassingsbereik\n\nDe regels in deze subparagraaf zijn van toepassing op het houden van bijen in de gemeente Ommen.\n\n###### Artikel 6.17 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast; en\nb.  de verkeersveiligheid.\n\n###### Artikel 6.18 Bijen houden - zorgplicht\n\nDegene die bijen houdt en weet of redelijkerwijs kan vermoeden dat die activiteit kan leiden tot overlast voor omwonenden of de veiligheid van de weg is verplicht alle maatregelen te nemen die redelijkerwijs van diegene kunnen worden gevraagd om dit te beperken of te voorkomen.\n\n##### SubParagraaf 6.3.2.2 Bijen houden - toegestaan\n\n###### Artikel 6.19 Toepassingsbereik\n\nDe regels in deze subparagraaf zijn van toepassing op het houden van bijen in de gemeente Ommen.\n\n###### Artikel 6.20 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast; en\nb.  de verkeersveiligheid.\n\n###### Artikel 6.21 Bijen houden - toegestaan\n\nHet is toegestaan bijen te houden:\n\na.  op een afstand van meer dan 30 meter van:\n    1.  woningen of andere gebouwen waarin overdag mensen verblijven; en\n    2.  de weg;\nb.  binnen een afstand van 30 meter van woningen of andere gebouwen waarin overdag mensen verblijven en op een afstand van meer dan 30 meter van de weg als:\n    1.  op een afstand van maximaal 6 meter vanaf de korven of kasten een afscheiding is aangebracht met een bouwhoogte van minimaal 2 meter of zoveel hoger als noodzakelijk om het laag uit- en invliegen van de bijen te voorkomen; of\n    2.  de bijenhouder de rechthebbende is op de woningen of gebouwen.\n\n##### SubParagraaf 6.3.2.3 Bijen houden - vergunningplicht\n\n###### Artikel 6.22 Toepassingsbereik\n\nDe regels in deze subparagraaf zijn van toepassing op het houden van bijen in de gemeente Ommen, tenzij toepassing kan worden gegeven aan subparagraaf 6.3.2.2.\n\n###### Artikel 6.23 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast; en\nb.  de veiligheid van de weg.\n\n###### Artikel 6.24 Bijen houden - vergunningplicht\n\nHet is verboden zonder omgevingsvergunning bijen te houden:\n\na.  binnen een afstand van 30 meter van woning of andere gebouwen waarin mensen verblijven; en\nb.  binnen een afstand van 30 meter van de weg.\n\n#### Paragraaf 6.3.3 In bossen of natuurterreinen roken\n\n##### SubParagraaf 6.3.3.1 In bossen of natuurterreinen roken - toegestaan\n\n###### Artikel 6.25 Toepassingsbereik\n\n**Lid 1.**\n\nDe regels in deze subparagraaf zijn van toepassing op het roken in bossen en natuurterreinen in de gemeente Ommen.\n\n**Lid 2.**\n\nDe regels in deze subparagraaf zijn niet van toepassing op situaties waarin wordt voorzien door artikel 429, aanhef en onder 3, van het Wetboek van Strafrecht.\n\n###### Artikel 6.26 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van bosbranden; en\nb.  het voorkomen van beschadiging van eigendommen.\n\n###### Artikel 6.27 In bossen of natuurterreinen roken - toegestaan\n\nHet is toegestaan te roken in bossen en op heide- en veengronden of binnen een afstand van 30 meter daarvan:\n\na.  buiten de periode dat binnen de veiligheidsregio fase 2 geldt voor brandgevaar; of\nb.  voor zover het roken plaatsvindt in gebouwen en op aangrenzende erven.\n\n##### SubParagraaf 6.3.3.2 In bossen of natuurterreinen roken - verbod\n\n###### Artikel 6.28 Toepassingsbereik\n\n**Lid 1.**\n\nDe regels in deze subparagraaf zijn van toepassing op het wegwerpen of laten liggen van brandende of smeulende voorwerpen in bossen en natuurterreinen in de gemeente Ommen.\n\n**Lid 2.**\n\nDe regels in deze subparagraaf zijn niet van toepassing op situaties waarin wordt voorzien door artikel 429, aanhef en onder 3, van het Wetboek van Strafrecht.\n\n###### Artikel 6.29 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van bosbranden; en\nb.  het voorkomen van beschadiging van eigendommen.\n\n###### Artikel 6.30 In bossen of natuurterreinen roken - verbod\n\nHet is verboden brandende of smeulende voorwerpen te laten vallen, weg te werpen of te laten liggen in bossen en op heide- of veengronden of binnen een afstand van 30 meter daarvan voor zover het de open lucht betreft.\n\n#### Paragraaf 6.3.4 Ballon oplaten\n\n##### SubParagraaf 6.3.4.1 Ballon oplaten voor wetenschappelijke doeleinden - toegestaan\n\n###### Artikel 6.31 Toepassingsbereik\n\nDe regels in deze subparagraaf zijn van toepassing op het oplaten van ballonnen voor wetenschappelijke doeleinden in de gemeente Ommen.\n\n###### Artikel 6.32 Ballon oplaten voor wetenschappelijke doeleinden - toegestaan\n\nHet is toegestaan voor wetenschappelijke doeleinden een ballon, van welk materiaal dan ook, door middel van hete lucht, helium of enig ander gas dat lichter is dan lucht, op te laten in de buitenlucht zonder dat deze op enige wijze met het aardoppervlak verbonden is.\n\n##### SubParagraaf 6.3.4.2 Ballon oplaten, anders dan voor wetenschappelijke doeleinden - verbod\n\n###### Artikel 6.33 Toepassingsbereik\n\n**Lid 1.**\n\nDe regels in deze subparagraaf zijn van toepassing op het oplaten van ballonnen, anders dan voor wetenschappelijke doeleinden, in de gemeente Ommen.\n\n**Lid 2.**\n\nOnder ballonnen, anders dan voor wetenschappelijke doeleinden, wordt verstaan:\n\na.  feest-, geluks-, papier-, wens-, sfeer-, herdenkings- en reclameballonnen of -lampionnen en daarmee vergelijkbare ballonnen of lampionnen.\n\n###### Artikel 6.34 Oogmerk\n\nDe regels in deze subparagraaf zijn gesteld met het oog op:\n\na.  het beschermen van het milieu; en\nb.  het reduceren van brandgevaar.\n\n###### Artikel 6.35 Ballon oplaten, anders dan voor wetenschappelijke doeleinden - verbod\n\nHet is verboden een ballon, van welk materiaal dan ook, door middel van hete lucht, helium of enig ander gas dat lichter is dan lucht, op te laten in de buitenlucht zonder dat deze op enige wijze met het aardoppervlak verbonden is.\n\n#### Paragraaf 6.3.5 Handelsreclame maken of voeren\n\n##### SubParagraaf 6.3.5.1 Handelsreclame maken of voeren \u2013 toegestaan\n\n###### Artikel 6.36 Toepassingsbereik\n\n**Lid 1.**\n\nDe regels in deze subparagraaf zijn van toepassing op het maken of voeren van handelsreclame in de gemeente Ommen.\n\n**Lid 2.**\n\nDe regels in deze subparagraaf zijn niet van toepassing op situaties waarin wordt voorzien door het Besluit activiteiten leefomgeving.\n\n**Lid 3.**\n\nOnder het maken of voeren van handelsreclame als bedoeld in deze subparagraaf wordt verstaan:\n\na.  het op of aan een onroerende zaak maken of voeren van handelsreclame door middel van een opschrift, aankondiging of afbeelding.\n\n###### Artikel 6.37 Handelsreclame maken of voeren \u2013 toegestaan\n\nHet is toegestaan handelsreclame te maken of te voeren als:\n\na.  het verkeer niet in gevaar wordt gebracht; en\nb.  geen ernstige hinder ontstaat voor de omgeving.\n\n#### Paragraaf 6.3.6 Incidenteel as verstrooien\n\n##### SubParagraaf 6.3.6.1 Incidenteel as verstrooien - toegestaan\n\n###### Artikel 6.38 Toepassingsbereik\n\n**Lid 1.**\n\nDe regels in deze subparagraaf zijn van toepassing op het incidenteel verstrooien van as in de gemeente Ommen.\n\n**Lid 2.**\n\nOnder het incidenteel verstrooien van as als bedoeld in deze subparagraaf wordt verstaan:\n\na.  het verstrooien van as als bedoeld in de Wet op de lijkbezorging op een door de overledene of nabestaande(n) gewenste plek buiten een permanent daartoe bestemd terrein.\n\n###### Artikel 6.39 Incidenteel as verstrooien - toegestaan\n\nHet is toegestaan incidenteel as te verstrooien buiten:\n\na.  verharde delen van de weg; en\nb.  gemeentelijke begraafplaatsen en crematoriumterreinen.\n\n#### Paragraaf 6.3.7 Voertuig, vaartuig of andere stof opslaan\n\n##### SubParagraaf 6.3.7.1 Voertuig, vaartuig of andere stof opslaan - verbod\n\n###### Artikel 6.40 Toepassingsbereik\n\n**Lid 1.**\n\nDe regels in deze subparagraaf zijn van toepassing op de opslag van voertuigen, vaartuigen en andere stoffen in de gemeente Ommen.\n\n**Lid 2.**\n\nDe regels in deze subparagraaf zijn niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de Omgevingsverordening Overijssel.\n\n**Lid 3.**\n\nOnder het opslaan van voertuigen, vaartuigen en andere stoffen als bedoeld in deze subparagraaf wordt verstaan:\n\na.  het buiten een bedrijfsmatige activiteit, in de openlucht of buiten de openbare weg, opslaan, plaatsen of aanwezig hebben van:\n    1.  onbruikbare of aan hun oorspronkelijke bestemming onttrokken voer- of vaartuigen of onderdelen daarvan;\n    2.  bromfietsen en andere motorvoertuigen of onderdelen daarvan;\n    3.  kampeermiddelen of onderdelen daarvan, als het plaatsen of aanwezig hebben daarvan geschiedt voor verkoop of verhuur of anderszins voor een commercieel doel; of\n    4.  mestopslag, gierkelders of andere verzamelplaatsen van vuil, een verzameling ingekuild gras, loof of pulp of ingekuilde landbouwproducten, afbraakmaterialen en oude metalen.\n\n###### Artikel 6.41 Oogmerk\n\nDe regels in deze subparagraaf zijn gesteld met het oog op:\n\na.  het beschermen van de openbare gezondheid; en\nb.  het beschermen van het uiterlijk aanzien van de gemeente.\n\n###### Artikel 6.42 Voertuig, vaartuig of andere stof opslaan - verbod\n\nHet is verboden voertuigen, vaartuigen en andere stoffen op te slaan.\n\n#### Paragraaf 6.3.8 Toestand van sloot of ander water veranderen\n\n##### SubParagraaf 6.3.8.1 Toestand van sloot of ander water veranderen - verbod\n\n###### Artikel 6.43 Toepassingsbereik\n\n**Lid 1.**\n\nDeze subparagraaf is van toepassing op het veranderen van de toestand van sloten en andere wateren in de gemeente Ommen.\n\n**Lid 2.**\n\nOnder sloten en andere wateren als bedoeld in deze paragraaf wordt verstaan:\n\na.  sloten, wateren, niet-openbare riolen en putten buiten gebouwen.\n\n###### Artikel 6.44 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de veiligheid;\nb.  het beschermen van de openbare gezondheid; en\nc.  het voorkomen van overlast voor de omgeving.\n\n###### Artikel 6.45 Toestand van sloot of ander water veranderen - verbod\n\nHet is verboden sloten en andere wateren in een toestand te brengen of te houden die gevaar oplevert voor de veiligheid, nadeel voor de gezondheid of hinder voor de gebruikers van de gebouwen of voor anderen.\n\n#### Paragraaf 6.3.9 Met een motorvoertuig of bromfiets crossen\n\n##### SubParagraaf 6.3.9.1 Met een motorvoertuig of bromfiets crossen - verbod\n\n###### Artikel 6.46 Toepassingsbereik\n\n**Lid 1.**\n\nDeze subparagraaf is van toepassing op het crossen met een motorvoertuig of bromfiets buiten wedstrijdverband in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de Zondagswet.\n\n###### Artikel 6.47 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast;\nb.  het beperken van overlast;\nc.  de bescherming van het uiterlijk aanzien van de gemeente; en\nd.  de bescherming van het milieu.\n\n###### Artikel 6.48 Met een motorvoertuig of bromfiets crossen - verbod\n\nHet is verboden op enig terrein, geen weg zijnde:\n\na.  met een motorvoertuig of een bromfiets te crossen buiten wedstrijdverband;\nb.  met een motorvoertuig of een bromfiets een trainings- of proefrit te houden, te doen houden of daaraan deel te nemen ter voorbereiding op een wedstrijd; of\nc.  een motorvoertuig of een bromfiets aanwezig te hebben ten behoeve van activiteiten als bedoeld onder a of b.\n\n#### Paragraaf 6.3.10 Vuurstoken\n\n##### SubParagraaf 6.3.10.1 Vuurstoken - toegestaan\n\n###### Artikel 6.49 Toepassingsbereik\n\n**Lid 1.**\n\nDeze subparagraaf is van toepassing op het stoken van vuur in de openlucht in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door artikel 429, aanhef en onder 1 of 3, van het Wetboek van Strafrecht of de Omgevingsverordening Overijssel.\n\n**Lid 3.**\n\nOnder vuurstoken als bedoeld in deze subparagraaf wordt verstaan:\n\na.  de verlichting door middel van kaarsen en fakkels en dergelijke;\nb.  sfeervuren zoals terrashaarden en vuurkorven, voor zover geen afvalstoffen worden verbrand; en\nc.  vuur voor koken, bakken en braden.\n\n###### Artikel 6.50 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de veiligheid van personen en goederen;\nb.  het beschermen van de gezondheid; en\nc.  het beschermen van flora en fauna.\n\n###### Artikel 6.51 Vuurstoken - toegestaan\n\nHet is toegestaan in de openlucht vuur te stoken, mits geen sprake is van overlast of hinder voor de omgeving.\n\n##### SubParagraaf 6.3.10.2 Vuurstoken - verbod\n\n###### Artikel 6.52 Toepassingsbereik\n\n**Lid 1.**\n\nDeze subparagraaf is van toepassing op het verbranden van afvalstoffen in de openlucht in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door artikel 429, aanhef en onder 1 of 3, van het Wetboek van Strafrecht of de Omgevingsverordening Overijssel.\n\n**Lid 3.**\n\nOnder vuurstoken als bedoeld in deze subparagraaf wordt verstaan:\n\na.  het verbranden van afvalstoffen; of\nb.  het anderszins aanleggen, stoken of hebben van vuur, voor zover het geen sfeervuren of vuren voor koken, bakken en braden betreft.\n\n###### Artikel 6.53 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de veiligheid van personen en goederen;\nb.  het beschermen van de gezondheid; en\nc.  het beschermen van flora en fauna.\n\n###### Artikel 6.54 Vuurstoken - verbod\n\nHet is verboden buiten een bedrijfsmatige activiteit in de openlucht vuur te stoken.\n\n### Afdeling 6.4 Parkeeractiviteiten\n\n#### Paragraaf 6.4.1 Voertuig van autobedrijf parkeren\n\n##### SubParagraaf 6.4.1.1 Voertuig van autobedrijf parkeren - toegestaan\n\n###### Artikel 6.60 Toepassingsbereik\n\n**Lid 1.**\n\nDeze subparagraaf is van toepassing op het parkeren van voertuigen van autobedrijven in de gemeente Ommen.\n\n**Lid 2.**\n\nOnder het parkeren van voertuigen van autobedrijven als bedoeld in deze subparagraaf wordt verstaan:\n\na.  het stallen, herstellen, slopen, verhandelen of verhuren, waaronder mede wordt verstaan het gebruiken van voertuigen voor het geven van lessen of het gebruik van voertuigen voor het vervoeren van personen tegen betaling of het verhandelen van voertuigen.\n\n###### Artikel 6.61 Voertuig van autobedrijf parkeren - toegestaan\n\nHet is toegestaan voertuigen van autobedrijven te parkeren als:\n\na.  het voertuigen betreffen waaraan herstel- of onderhoudswerkzaamheden worden verricht die in totaal niet meer dan een uur vergen en de voertuigen worden gebruikt voor het uitvoeren van deze werkzaamheden gedurende de tijd die nodig is;\nb.  het maximaal twee voertuigen betreft binnen een cirkel met een straal van 25 meter met als middelpunt \u00e9\u00e9n van deze voertuigen; of\nc.  het voertuigen voor persoonlijk gebruik betreft.\n\n##### SubParagraaf 6.4.1.2 Voertuig van autobedrijf parkeren - vergunningplicht\n\n###### Artikel 6.62 Toepassingsbereik\n\n**Lid 1.**\n\nDeze subparagraaf is van toepassing op het parkeren van voertuigen van autobedrijven in de gemeente Ommen, tenzij toepassing kan worden gegeven aan subparagraaf 6.4.1.1.\n\n**Lid 2.**\n\nOnder het parkeren van voertuigen van autobedrijven als bedoeld in deze subparagraaf wordt verstaan:\n\na.  het stallen, herstellen, slopen, verhandelen of verhuren, waaronder mede wordt verstaan het gebruiken van voertuigen voor het geven van lessen of het gebruik van voertuigen voor het vervoeren van personen tegen betaling of het verhandelen van voertuigen.\n\n###### Artikel 6.63 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast.\n\n###### Artikel 6.64 Voertuig van autobedrijf parkeren - vergunningplicht\n\nHet is verboden zonder omgevingsvergunning voertuigen van een autobedrijf te parkeren als:\n\na.  dit drie of meer voertuigen betreft binnen een cirkel met een straal van 25 meter met als middelpunt \u00e9\u00e9n van deze voertuigen; of\nb.  de weg als werkplaats voor deze voertuigen wordt gebruikt.\n\n#### Paragraaf 6.4.2 Te koop aangeboden voertuig parkeren\n\n##### SubParagraaf 6.4.2.1 Te koop aangeboden voertuig parkeren - vergunningplicht\n\n###### Artikel 6.65 Toepassingsbereik\n\n**Lid 1.**\n\nDeze subparagraaf is van toepassing op het parkeren van te koop aangeboden voertuigen in de gemeente Ommen.\n\n**Lid 2.**\n\nOnder het parkeren van te koop aangeboden voertuigen als bedoeld in deze subparagraaf wordt verstaan:\n\na.  het op de openbare weg parkeren van een voertuig met het doel het te koop aanbieden of het verhandelen van dit voertuig.\n\n###### Artikel 6.66 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de veiligheid op de openbare weg.\n\n###### Artikel 6.67 Te koop aangeboden voertuig parkeren - vergunningplicht\n\nHet is verboden zonder omgevingsvergunning een te koop aangeboden voertuig te parkeren.\n\n#### Paragraaf 6.4.3 Defect voertuig parkeren\n\n##### SubParagraaf 6.4.3.1 Defect voertuig parkeren \u2013 toegestaan\n\n###### Artikel 6.68 Toepassingsbereik\n\n**Lid 1.**\n\nDeze subparagraaf is van toepassing op het parkeren van defecte voertuigen in de gemeente Ommen.\n\n**Lid 2.**\n\nOnder defecte voertuigen als bedoeld in deze subparagraaf wordt verstaan:\n\na.  voertuigen waarmee als gevolg van andere dan eenvoudig te verhelpen gebreken niet kan of mag worden gereden.\n\n###### Artikel 6.69 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van voldoende parkeerruimte; en\nb.  het beschermen van het uiterlijk aanzien van de gemeente.\n\n###### Artikel 6.70 Defect voertuig parkeren \u2013 toegestaan\n\nHet is toegestaan defecte voertuigen korter dan drie achtereenvolgende dagen op de openbare weg te parkeren.\n\n#### Paragraaf 6.4.4 Voertuigwrak parkeren\n\n##### SubParagraaf 6.4.4.1 Voertuigwrak parkeren - verbod\n\n###### Artikel 6.71 Toepassingsbereik\n\n**Lid 1.**\n\nDeze subparagraaf is van toepassing op het parkeren van voertuigwrakken in de gemeente Ommen.\n\n**Lid 2.**\n\nOnder het parkeren van voertuigwrakken als bedoeld in deze subparagraaf wordt verstaan:\n\na.  het op de openbare weg parkeren van een voertuig dat rijtechnisch in onvoldoende staat van onderhoud en tevens in een kennelijk verwaarloosde toestand verkeert.\n\n###### Artikel 6.72 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de veiligheid van de openbare weg;\nb.  het waarborgen van de verkeersveiligheid; en\nc.  het beschermen van het uiterlijk aanzien van de gemeente.\n\n###### Artikel 6.73 Voertuigwrak parkeren - verbod\n\nHet is verboden voertuigwrakken te parkeren.\n\n#### Paragraaf 6.4.5 Kampeermiddel parkeren\n\n##### SubParagraaf 6.4.5.1 Kampeermiddel parkeren - toegestaan\n\n###### Artikel 6.74 Toepassingsbereik\n\n**Lid 1.**\n\nDeze subparagraaf is van toepassing op het parkeren van \u00e9\u00e9n of meer kampeermiddelen of andere voertuigen die voor andere dan verkeersdoeleinden worden gebruikt in de gemeente Ommen.\n\n**Lid 2.**\n\nDeze subparagraaf is niet van toepassing op:\n\na.  het plaatsen of geplaatst houden van kampeermiddelen ten behoeve van recreatief nachtverblijf.\n\n###### Artikel 6.75 Kampeermiddel parkeren \u2013 toegestaan\n\nHet is toegestaan een kampeermiddel of ander voertuig dat voor andere dan verkeersdoeleinden wordt gebruikt te parkeren, als:\n\na.  dat kampeermiddel of voertuig niet langer dan drie achtereenvolgende dagen op de weg wordt geplaatst of gehouden.\n\n##### SubParagraaf 6.4.5.2 Kampeermiddel parkeren - vergunningplicht\n\n###### Artikel 6.76 Toepassingsbereik\n\n**Lid 1.**\n\nDeze subparagraaf is van toepassing op het parkeren van \u00e9\u00e9n of meer kampeermiddelen of andere voertuigen die voor andere dan verkeersdoeleinden worden gebruikt in de gemeente Ommen, tenzij toepassing kan worden gegeven aan subparagraaf 6.4.5.1.\n\n**Lid 2.**\n\nDeze subparagraaf is niet van toepassing op:\n\na.  het plaatsen of geplaatst houden van kampeermiddelen ten behoeve van recreatief nachtverblijf.\n\n###### Artikel 6.77 Kampeermiddel parkeren - vergunningplicht\n\nHet is verboden zonder omgevingsvergunning een kampeermiddel of ander voertuig dat voor andere dan verkeersdoeleinden wordt gebruikt te parkeren, als:\n\na.  dat kampeermiddel of voertuig langer dan drie achtereenvolgende dagen op de weg wordt geplaatst of gehouden.\n\n#### Paragraaf 6.4.6 Reclamevoertuig parkeren\n\n##### SubParagraaf 6.4.6.1 Reclamevoertuig parkeren - vergunningplicht\n\n###### Artikel 6.78 Toepassingsbereik\n\n**Lid 1.**\n\nDeze subparagraaf is van toepassing op het parkeren van reclamevoertuigen in de gemeente Ommen.\n\n**Lid 2.**\n\nOnder het parkeren van reclamevoertuigen als bedoeld in deze subparagraaf wordt verstaan:\n\na.  het op de openbare weg parkeren of plaatsen van een voertuig dat is voorzien van een aanduiding van handelsreclame met het kennelijke doel om daarmee handelsreclame te maken.\n\n###### Artikel 6.79 Oogmerk\n\nDe regels in deze paragraaf zijn gesteld met het oog op:\n\na.  het waarborgen van de veiligheid van de openbare weg;\nb.  het waarborgen van de verkeersveiligheid; en\nc.  het beschermen van het uiterlijk aanzien van de gemeente.\n\n###### Artikel 6.80 Reclamevoertuig parkeren - vergunningplicht\n\nHet is verboden zonder omgevingsvergunning een reclamevoertuig te parkeren.\n\n#### Paragraaf 6.4.7 Groot voertuig parkeren\n\n##### SubParagraaf 6.4.7.1 Groot voertuig parkeren - toegestaan\n\n###### Artikel 6.81 Toepassingsbereik\n\n**Lid 1.**\n\nDeze subparagraaf is van toepassing op het parkeren van grote voertuigen in de gemeente Ommen.\n\n**Lid 2.**\n\nOnder het parkeren van grote voertuigen als bedoeld in deze subparagraaf wordt verstaan:\n\na.  het op de openbare weg parkeren van campers, kampeerauto\u2019s, caravans en kampeerwagens.\n\n###### Artikel 6.82 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast; en\nb.  het beschermen van het uiterlijk aanzien van de gemeente.\n\n###### Artikel 6.83 Groot voertuig parkeren - toegestaan\n\nHet is toegestaan grote voertuigen te parkeren als deze voertuigen niet langer dan drie achtereenvolgende dagen op de openbare weg worden geplaatst of gehouden.\n\n##### SubParagraaf 6.4.7.2 Groot voertuig parkeren - vergunningplicht\n\n###### Artikel 6.84 Toepassingsbereik\n\n**Lid 1.**\n\nDeze subparagraaf is van toepassing op het parkeren van grote voertuigen ter plaatse van de locatie \u2018parkeren van grote voertuigen \u2013 vergunningplicht\u2019, tenzij toepassing kan worden gegeven aan subparagraaf 6.4.7.1.\n\n**Lid 2.**\n\nOnder het parkeren van grote voertuigen als bedoeld in deze subparagraaf wordt verstaan:\n\na.  het op de openbare weg parkeren van een voertuig dat, met inbegrip van de lading, een lengte heeft van meer dan 6 meter of een hoogte van meer dan 2,4 meter.\n\n**Lid 3.**\n\nOnder werkdagen als bedoeld in deze subparagraaf wordt verstaan:\n\na.  maandag tot en met vrijdag, dagelijks van 08:00 tot 18:00 uur.\n\n###### Artikel 6.85 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast; en\nb.  het waarborgen van verkeersveiligheid.\n\n###### Artikel 6.86 Groot voertuig parkeren - vergunningplicht\n\nHet is verboden zonder omgevingsvergunning grote voertuigen te parkeren.\n\n###### Artikel 6.87 Groot voertuig parkeren - beoordelingsregels\n\nDe omgevingsvergunning als bedoeld in artikel 6.86 wordt alleen verleend als:\n\na.  het parkeren van grote voertuigen niet schadelijk is voor het uiterlijk aanzien van de gemeente; en\nb.  het parkeren van grote voertuigen niet buitensporig is met het oog op de verdeling van beschikbare ruimte en plaatsvindt binnen werkdagen.\n\n#### Paragraaf 6.4.8 Uitzichtbelemmerend voertuig parkeren\n\n##### SubParagraaf 6.4.8.1 Uitzichtbelemmerend voertuig parkeren - toegestaan\n\n###### Artikel 6.88 Toepassingsbereik\n\n**Lid 1.**\n\nDeze subparagraaf is van toepassing op het parkeren van uitzichtbelemmerende voertuigen in de gemeente Ommen.\n\n**Lid 2.**\n\nOnder het parkeren van uitzichtbelemmerende voertuigen als bedoeld in deze subparagraaf wordt verstaan:\n\na.  het op de openbare weg parkeren van een voertuig dat, met inbegrip van de lading, een lengte heeft van meer dan 6 meter of een hoogte van meer dan 2,4 meter bij een voor bewoning of ander dagelijks gebruik bestemd gebouw op zodanige wijze dat daardoor het uitzicht van bewoners of gebruikers van dat gebouw op hinderlijke wijze wordt belemmerd of hun anderszins hinder of overlast wordt aangedaan.\n\n###### Artikel 6.89 Uitzichtbelemmerend voertuig parkeren \u2013 toegestaan\n\nHet is toegestaan uitzichtbelemmerende voertuigen te parkeren gedurende de tijd die nodig is voor en gebruikt wordt voor het uitvoeren van werkzaamheden waarvoor de aanwezigheid van het voertuig ter plaatse noodzakelijk is.\n\n##### SubParagraaf 6.4.8.2 Uitzichtbelemmerend voertuig parkeren - verbod\n\n###### Artikel 6.90 Toepassingsbereik\n\n**Lid 1.**\n\nDeze subparagraaf is van toepassing op het parkeren van uitzichtbelemmerende voertuigen in de gemeente Ommen, tenzij toepassing kan worden gegeven aan subparagraaf 6.4.8.1.\n\n**Lid 2.**\n\nOnder het parkeren van uitzichtbelemmerende voertuigen als bedoeld in deze subparagraaf wordt verstaan:\n\na.  het op de openbare weg parkeren van een voertuig dat, met inbegrip van de lading, een lengte heeft van meer dan 6 meter of een hoogte van meer dan 2,4 meter bij een voor bewoning of ander dagelijks gebruik bestemd gebouw op zodanige wijze dat daardoor het uitzicht van bewoners of gebruikers van dat gebouw op hinderlijke wijze wordt belemmerd of hun anderszins hinder of overlast wordt aangedaan.\n\n###### Artikel 6.91 Uitzichtbelemmerend voertuig parkeren \u2013 verbod\n\nHet is verboden uitzichtbelemmerende voertuigen te parkeren.\n\n#### Paragraaf 6.4.9 Voertuig in groenvoorziening parkeren\n\n##### SubParagraaf 6.4.9.1 Voertuig in groenvoorziening parkeren - toegestaan\n\n###### Artikel 6.92 Toepassingsbereik\n\n**Lid 1.**\n\nDeze subparagraaf is van toepassing op het parkeren van voertuigen in groenvoorzieningen in de gemeente Ommen.\n\n**Lid 2.**\n\nOnder het parkeren van voertuigen in groenvoorzieningen als bedoeld in deze subparagraaf wordt verstaan:\n\na.  het met een voertuig rijden of het parkeren van een voertuig in een park of plantsoen, of een van gemeentewege aangelegde beplanting of groenstrook.\n\n###### Artikel 6.93 Voertuig in groenvoorziening parkeren - toegestaan\n\nHet is toegestaan voertuigen te parkeren in groenvoorzieningen, mits:\n\na.  het voertuig wordt geparkeerd op de weg;\nb.  het gaat om voertuigen die worden gebruikt voor het uitvoeren van werkzaamheden in opdracht van een bestuursorgaan of openbaar lichaam; of\nc.  het gaat om voertuigen waarmee standplaats wordt of is ingenomen op terrein die voor dit doel bestemd is.\n\n##### SubParagraaf 6.4.9.2 Voertuig in groenvoorziening parkeren - vergunningplicht\n\n###### Artikel 6.94 Toepassingsbereik\n\n**Lid 1.**\n\nDeze subparagraaf is van toepassing op het parkeren van voertuigen in groenvoorzieningen in de gemeente Ommen, tenzij toepassing kan worden gegeven aan subparagraaf 6.4.9.1.\n\n**Lid 2.**\n\nOnder het parkeren van voertuigen in groenvoorzieningen als bedoeld in deze subparagraaf wordt verstaan:\n\na.  het met een voertuig rijden of het parkeren van een voertuig in een park of plantsoen, of een van gemeentewege aangelegde beplanting of groenstrook.\n\n###### Artikel 6.95 Oogmerk\n\nDe regels in deze subparagraaf zijn gesteld met het oog op:\n\na.  het beschermen van het uiterlijk aanzien van de gemeente; en\nb.  het voorkomen van beschadigen van groenstroken.\n\n###### Artikel 6.96 Voertuig in groenvoorziening parkeren - vergunningplicht\n\nHet is verboden zonder omgevingsvergunning voertuigen te parkeren in groenvoorzieningen.\n\n### Afdeling 6.5 Periodieke gebruiksactiviteiten\n\n#### Paragraaf 6.5.1 Carbidschieten\n\n##### SubParagraaf 6.5.1.1 Carbidschieten - toegestaan\n\n###### Artikel 6.97 Toepassingsbereik\n\n**Lid 1.**\n\nDeze subparagraaf is van toepassing op carbidschieten in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de Wet wapens en munitie, de Wet vervoer gevaarlijke stoffen of het Wetboek van strafrecht.\n\n**Lid 3.**\n\nOnder carbidschieten als bedoeld in deze paragraaf wordt verstaan:\n\na.  het op explosieve wijze verbranden van acetyleengas afkomstig van een reactie tussen calciumacetylide (carbid) en water; en\nb.  het op explosieve wijze verbranden van een gasmengsel met vergelijkbare eigenschappen als de stoffen bedoeld onder a.\n\n###### Artikel 6.98 Carbidschieten - toegestaan\n\nHet is toegestaan carbid te schieten als:\n\na.  gebruik wordt gemaakt van vaten met een inhoud van maximaal 50 liter;\nb.  de vaten zijn afgesloten met zacht materiaal;\nc.  het vrije schootsveld minimaal 75 meter is en hierin geen openbare wegen of paden liggen;\nd.  het gebruik plaatsvindt op 31 december tussen 10.00 uur en 1 januari 02.00 uur;\ne.  wordt geschoten in een richting die is afgewend van de woonbebouwing; en\nf.  de betreffende locatie is gelegen op een afstand van ten minste:\n    1.  75 meter van woonbebouwing;\n    2.  300 meter van locaties ten behoeve van intramurale zorg; en\n    3.  300 meter van bedrijfsmatige activiteiten waar dieren worden gehouden, tenzij het carbidschieten door of met toestemming van de eigenaar plaatsvindt, in welk geval een kortere afstand is toegestaan.\n\n#### Paragraaf 6.5.2 Handelsstandplaats innemen\n\n##### SubParagraaf 6.5.2.1 Handelsstandplaats innemen - vergunningplicht\n\n###### Artikel 6.99 Toepassingsbereik\n\n**Lid 1.**\n\nDeze subparagraaf is van toepassing op het innemen of hebben van een handelsstandplaats in de gemeente Ommen.\n\n**Lid 2.**\n\nDeze subparagraaf is niet van toepassing op:\n\na.  situaties waarin wordt voorzien:\n    1.  bij of krachtens de Omgevingswet; of\n    2.  door de Omgevingsverordening Overijssel;\nb.  een vaste plaats op een jaarmarkt of markt; en\nc.  een vaste plaats op een evenement.\n\n**Lid 3.**\n\nOnder het innemen of hebben van een handelsstandplaats als bedoeld in deze subparagraaf wordt verstaan:\n\na.  het vanaf een vaste plaats op een openbare en in de openlucht gelegen plaats te koop aanbieden, verkopen of afleveren van goederen dan wel diensten, gebruikmaken van fysieke middelen, zoals een kraam, een wagen of een tafel.\n\n###### Artikel 6.100 Handelsstandplaats innemen - vergunningplicht\n\nHet is verboden zonder omgevingsvergunning een handelsstandplaats in te nemen of te hebben.\n\n###### Artikel 6.101 Handelsstandplaats innemen - specifieke aanvraagvereisten\n\nBij de aanvraag om een omgevingsvergunning als bedoeld in artikel 6.100 worden de volgende gegevens en bescheiden verstrekt:\n\na.  een geldig legitimatiebewijs;\nb.  een uittreksel Handelsregister van de Kamer van Koophandel;\nc.  een kopie van het kentekenbewijs van de standplaatswagen;\nd.  situatietekeningen met afmetingen van de locatie;\ne.  als sprake is van verkoop van eten en/of drinken:\n    1.  een overzicht van de te verkopen producten;\n    2.  een bewijs van de wettelijke aansprakelijkheidsverzekering;\n    3.  een kopie van het keuringsrapport van de installatie waarin gekookt, gebakken, gebraden of in gefrituurd kan worden;\n    4.  een tekening met de maten van de verkoopwagen met dissel en uitgeklapte luifel;\nf.  als sprake is van innemen van een handelsstandplaats op andermans grond:\n    1.  een bewijs van toestemming van de eigenaar van de grond;\ng.  als sprake is van het innemen van een handelsstandplaats binnen het centrumgebied:\n    1.  een ontheffing blauwe zone.\n\n###### Artikel 6.102 Handelsstandplaats innemen - beoordelingsregels\n\nDe omgevingsvergunning als bedoeld in artikel 6.100 wordt alleen verleend als:\n\na.  de standplaats voldoet aan de redelijke eisen van welstand;\nb.  geen sprake is van bijzondere omstandigheden in de gemeente of een deel van de gemeente, als gevolg waarvan redelijkerwijs te verwachten is dat door het verlenen van de omgevingsvergunning een redelijk verzorgingsniveau voor de consument ter plaatse in gevaar komt.\n\n### Afdeling 6.6 Recreatieve activiteiten\n\n#### Paragraaf 6.6.1 Verblijfsrecreatieve activiteiten\n\n##### SubParagraaf 6.6.1.1 Recreatief nachtverblijf buiten kampeerterreinen - toegestaan\n\n###### Artikel 6.103 Toepassingsbereik\n\n**Lid 1.**\n\nDeze subparagraaf is van toepassing op recreatief nachtverblijf buiten kampeerterreinen in de gemeente Ommen.\n\n**Lid 2.**\n\nOnder recreatief nachtverblijf als bedoeld in deze subparagraaf wordt verstaan:\n\na.  recreatief nachtverblijf voor een korte aaneengesloten periode waarbij wordt overnacht in kampeermiddelen, uitsluitend door diegenen die hun woonadres elders hebben.\n\n**Lid 3.**\n\nOnder kampeermiddel als bedoeld in deze subparagraaf wordt verstaan:\n\na.  een onderkomen of voertuig, niet zijnde bouwwerk, dat bestemd of opgericht is dan wel gebruikt wordt of kan worden gebruikt voor recreatief nachtverblijf.\n\n**Lid 4.**\n\nOnder recreatief nachtverblijf als bedoeld in deze subparagraaf wordt niet verstaan:\n\na.  permanente bewoning van kampeermiddelen.\n\n###### Artikel 6.104 Oogmerk\n\nDe regels in deze subparagraaf zijn gesteld met het oog op:\n\na.  het beschermen van de natuur; en\nb.  het beschermen van het milieu.\n\n###### Artikel 6.105 Recreatief nachtverblijf buiten kampeerterreinen - toegestaan\n\nHet is toegestaan kampeermiddelen ten behoeve van recreatief nachtverblijf te plaatsen of geplaatst te houden buiten een kampeerterrein, als de kampeermiddelen worden geplaatst voor eigen gebruik door de rechthebbende op een terrein.\n\n##### SubParagraaf 6.6.1.2 Recreatief nachtverblijf buiten kampeerterreinen - vergunningplicht\n\n###### Artikel 6.106 Toepassingsbereik\n\n**Lid 1.**\n\nDeze subparagraaf is van toepassing op recreatief nachtverblijf buiten kampeerterreinen in de gemeente Ommen, tenzij toepassing kan worden gegeven aan subparagraaf 6.6.1.1.\n\n**Lid 2.**\n\nOnder recreatief nachtverblijf als bedoeld in deze subparagraaf wordt verstaan:\n\na.  recreatief nachtverblijf voor een korte aaneengesloten periode waarbij wordt overnacht in kampeermiddelen, uitsluitend door diegenen die hun woonadres elders hebben.\n\n**Lid 3.**\n\nOnder kampeermiddel als bedoeld in deze subparagraaf wordt verstaan:\n\na.  een onderkomen of voertuig, niet zijnde bouwwerk, dat bestemd of opgericht is dan wel gebruikt wordt of kan worden gebruikt voor recreatief nachtverblijf.\n\n**Lid 4.**\n\nOnder recreatief nachtverblijf als bedoeld in deze subparagraaf wordt niet verstaan:\n\na.  permanente bewoning van kampeermiddelen.\n\n###### Artikel 6.107 Oogmerk\n\nDe regels in deze subparagraaf zijn gesteld met het oog op:\n\na.  het beschermen van de natuur; en\nb.  het beschermen van het milieu.\n\n###### Artikel 6.108 Recreatief nachtverblijf buiten kampeerterreinen - vergunningplicht\n\nHet is verboden zonder omgevingsvergunning kampeermiddelen ten behoeve van recreatief nachtverblijf te plaatsen of geplaatst te houden buiten een kampeerterrein.\n\n###### Artikel 6.109 Recreatief nachtverblijf buiten kampeerterreinen - beoordelingsregels\n\nDe omgevingsvergunning als bedoeld in artikel 6.108 wordt alleen verleend als:\n\na.  geen sprake is van onevenredig negatieve effecten op natuur en landschap; en\nb.  het uiterlijk aanzicht van de gemeente niet wordt aangetast.\n\n### Afdeling 6.7 Verkeersactiviteiten\n\n#### Paragraaf 6.7.1 Over de berm rijden\n\n##### SubParagraaf 6.7.1.1 Over de berm rijden - toegestaan\n\n###### Artikel 6.110 Toepassingsbereik\n\n**Lid 1.**\n\nDeze subparagraaf is van toepassing op het rijden over de berm in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de Omgevingsverordening Overijssel.\n\n**Lid 3.**\n\nOnder de berm als bedoeld in deze subparagraaf wordt mede verstaan:\n\na.  de glooiing of zijkant van een weg.\n\n###### Artikel 6.111 Over de berm rijden - toegestaan\n\nHet is toegestaan met voertuigen te rijden over de berm als:\n\na.  de voertuigen zijn voorzien van rubberbanden; of\nb.  dit door de omstandigheden redelijkerwijs wordt vereist.\n\n#### Paragraaf 6.7.2 Verkeersactiviteiten in natuurgebieden\n\n##### SubParagraaf 6.7.2.1 Verkeersactiviteiten in natuurgebieden \u2013 toegestaan\n\n###### Artikel 6.112 Toepassingsbereik\n\n**Lid 1.**\n\nDeze subparagraaf is van toepassing op verkeersactiviteiten in natuurgebieden in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Omgevingsverordening Overijssel.\n\n**Lid 3.**\n\nOnder natuurgebieden als bedoeld in deze subparagraaf wordt verstaan:\n\na.  voor publiek toegankelijke natuurgebieden, parken, plantsoenen; of\nb.  voor recreatief gebruik beschikbare terreinen.\n\n###### Artikel 6.113 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van overlast;\nb.  de bescherming van natuurwaarden; en\nc.  de bescherming van milieuwaarden.\n\n###### Artikel 6.114 Verkeersactiviteiten in natuurgebieden - toegestaan\n\nHet is toegestaan te rijden of zich te bevinden in natuurgebieden met een motorvoertuig, bromfiets, fiets of paard, mits:\n\na.  dit op wegen is die gelegen zijn binnen de natuurgebieden; of\nb.  de motorvoertuigen, bromfietsen, fietsen of paarden:\n    1.  worden gebruikt in verband met beheer, onderhoud of exploitatie van natuurgebieden;\n    2.  worden gebruikt ten dienste van politie, brandweer of geneeskundige hulpverlening of van andere krachtens artikel 29, eerste lid, van het Reglement verkeersregels en verkeerstekens 1990 door de bevoegde minister aangewezen hulpverleningsdiensten;\n    3.  worden gebruikt in verband met werken die krachtens wettelijk voorschrift moeten worden uitgevoerd;\n    4.  van de zakelijke gerechtigden, huurders of pachters zijn van percelen die gelegen zijn binnen de natuurgebieden;\n    5.  worden gebruikt ten behoeve van bezoek of verzorging van de onder 4 bedoelde personen.\n\n## Hoofdstuk 7 Bouwactiviteiten\n\n### Afdeling 7.1 Algemene regels bouwactiviteiten\n\n#### Paragraaf 7.1.1 Regels voor alle bouwactiviteiten\n\n##### Artikel 7.1 Toepassingsbereik\n\nDeze paragraaf is van toepassing op bouwactiviteiten in de gemeente Ommen.\n\n### Afdeling 7.2 Ander bouwwerk bouwen\n\n#### Paragraaf 7.2.1 Bouwwerk op, in of boven openbaar water bouwen\n\n##### SubParagraaf 7.2.1.1 Bouwwerk op, in of boven openbaar water bouwen - meldingsplicht\n\n###### Artikel 7.2 Toepassingsbereik\n\n**Lid 1.**\n\nDeze subparagraaf is van toepassing op het bouwen van een bouwwerk, niet zijnde vaartuig of voorwerp, op, in of boven openbaar water in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door het Wetboek van Strafrecht, de Scheepvaartverkeerswet, het Binnenvaartpolitiereglement, de Omgevingsverordening Overijssel of de Telecommunicatiewet.\n\n###### Artikel 7.3 Bouwwerk op, in of boven openbaar water bouwen - meldingsplicht\n\n**Lid 1.**\n\nHet is verboden zonder voorafgaande melding een steiger, meerpaal of ander bouwwerk met een permanent karakter op, in of boven openbaar water te bouwen, aan te brengen of te hebben.\n\n**Lid 2.**\n\nDe voorgenomen activiteiten worden ten minste twee weken voor de start van de activiteiten schriftelijk gemeld bij het college.\n\n###### Artikel 7.4 Bouwwerk op, in of boven openbaar water bouwen - specifieke indieningsvereisten\n\nDe melding als bedoeld in artikel 7.3 bevat in ieder geval:\n\na.  de naam, het adres en de contactgegevens van de melder; en\nb.  een beschrijving van de aard en omvang van het voorwerp.\n\n## Hoofdstuk 8 Aanlegactiviteiten\n\n### Afdeling 8.1 Algemene regels aanlegactiviteiten\n\n#### Paragraaf 8.1.1 Regels voor alle aanlegactiviteiten\n\n##### Artikel 8.1 Toepassingsbereik\n\nDeze paragraaf is van toepassing op aanlegactiviteiten in de gemeente Ommen.\n\n##### Artikel 8.2 Vangnetregeling archeologie\n\nHet is verboden om in een archeologisch monument of een gebied waar archeologische vondsten of waarden worden verwacht de bodem dieper dan 50 cm onder de oppervlakte te verstoren, tenzij:\n\na.  in het tijdelijk deel van het omgevingsplan bepalingen zijn opgenomen omtrent archeologische monumentenzorg;\nb.  het een verstoring betreft van een archeologisch verwachtingsgebied als aangegeven op de Archeologische verwachtingswaardenkaart voor het grondgebied van de gemeente Ommen, en waarbij die verstoring plaatsvindt:\n    1.  in een gebied met een lage archeologische verwachting en het te verstoren gebied kleiner is dan 1 ha, of;\n    2.  in een gebied met een gematigde, hoge of specifieke archeologische verwachtingswaarde en het te verstoren gebied kleiner is dan 2500 m2, of;\n    3.  in het gebied van de bebouwde kom van Ommen met onbekende archeologische verwachtingswaarde en het te verstoren gebied kleiner is dan 100 m2;\nc.  een rapport is overlegd waarin de archeologische waarde van het te verstoren terrein naar het oordeel van het bevoegd gezag in voldoende mate is vastgesteld en waaruit blijkt dat:\n    1.  het behoud van de archeologische waarden in voldoende mate kan worden geborgd; of\n    2.  de archeologische waarden door de verstoring niet onevenredig worden geschaad; of\n    3.  in het geheel geen archeologische waarden aanwezig zijn.\n\n### Afdeling 8.2 Wegactiviteiten\n\n#### Paragraaf 8.2.1 Weg aanleggen, beschadigen of veranderen\n\n##### SubParagraaf 8.2.1.1 Weg aanleggen, beschadigen of veranderen - toegestaan\n\n###### Artikel 8.3 Toepassingsbereik\n\n**Lid 1.**\n\nDeze subparagraaf is van toepassing op het aanleggen, beschadigen of veranderen van een weg in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door het Wetboek van Strafrecht, de Omgevingsverordening Overijssel, de waterschapsverordening of de Telecommunicatiewet.\n\n**Lid 3.**\n\nOnder aanleggen, beschadigen of veranderen van een weg als bedoeld in deze subparagraaf wordt verstaan:\n\na.  het aanleggen van een weg;\nb.  het breken van de verharding van een weg;\nc.  het graven of spitten in een weg;\nd.  het veranderen van de aard of breedte van de wegverharding; en\ne.  het anderszins veranderen van de wijze van aanleg van een weg.\n\n###### Artikel 8.4 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de bruikbaarheid van de weg.\n\n###### Artikel 8.5 Weg aanleggen, beschadigen of veranderen - toegestaan\n\nHet is toegestaan een weg aan te leggen, te beschadigen of te veranderen voor zover publieke taken worden verricht in opdracht van een bestuursorgaan of openbaar lichaam.\n\n##### SubParagraaf 8.2.1.2 Weg aanleggen, beschadigen of veranderen - vergunningplicht\n\n###### Artikel 8.6 Toepassingsbereik\n\n**Lid 1.**\n\nDeze subparagraaf is van toepassing op het aanleggen, beschadigen of veranderen van een weg in de gemeente Ommen, tenzij toepassing kan worden gegeven aan subparagraaf 8.2.1.1.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door het Wetboek van Strafrecht, de Omgevingsverordening Overijssel, de waterschapsverordening of de Telecommunicatiewet.\n\n**Lid 3.**\n\nOnder het aanleggen, beschadigen of veranderen van een weg als bedoeld in deze subparagraaf wordt verstaan:\n\na.  het aanleggen van een weg;\nb.  het breken van de verharding van een weg;\nc.  het graven of spitten van een weg;\nd.  het veranderen van de aard of breedte van de wegverharding; of\ne.  het anderszins veranderen van de wijze van aanleg van een weg.\n\n###### Artikel 8.7 Oogmerk\n\nDe regels in deze subparagraaf zijn gesteld met het oog op:\n\na.  het waarborgen van de bruikbaarheid van de weg.\n\n###### Artikel 8.8 Weg aanleggen, beschadigen of veranderen - vergunningplicht\n\nHet is verboden zonder omgevingsvergunning een weg aan te leggen, te beschadigen of te veranderen.\n\n#### Paragraaf 8.2.2 Uitweg maken of veranderen\n\n##### SubParagraaf 8.2.2.1 Uitweg maken of veranderen - meldingsplicht\n\n###### Artikel 8.9 Toepassingsbereik\n\n**Lid 1.**\n\nDeze subparagraaf is van toepassing op het maken of veranderen van een uitweg in de gemeente Ommen, tenzij toepassing kan worden gegeven aan subparagraaf 8.2.2.2.\n\n**Lid 2.**\n\nDe subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de waterschapsverordening of de Omgevingsverordening Overijssel.\n\n###### Artikel 8.10 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van hinderlijke situaties;\nb.  het voorkomen van onaanvaardbare aantasting van openbaar groen; en\nc.  het voorkomen van aantasting van openbare parkeerruimte.\n\n###### Artikel 8.11 Uitweg maken of veranderen - meldingsplicht\n\n**Lid 1.**\n\nHet is verboden zonder voorafgaande melding een uitweg te maken naar de weg of verandering te brengen in een bestaande uitweg naar de weg.\n\n**Lid 2.**\n\nDe voorgenomen activiteiten worden ten minste acht weken voor de start van de activiteiten schriftelijk gemeld bij het college.\n\n###### Artikel 8.12 Uitweg maken of veranderen - specifieke indieningsvereisten\n\nDe melding als bedoeld in artikel 8.11 bevat in ieder geval:\n\na.  een situatieschets van de gewenste uitweg; en\nb.  foto's van de bestaande situatie.\n\n##### SubParagraaf 8.2.2.2 Uitweg maken of veranderen - verbod\n\n###### Artikel 8.13 Toepassingsbereik\n\n**Lid 1.**\n\nDeze subparagraaf is van toepassing op het maken of veranderen van een uitweg in de gemeente Ommen.\n\n**Lid 2.**\n\nDe subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de waterschapsverordening of de Omgevingsverordening Overijssel.\n\n###### Artikel 8.14 Oogmerk\n\nDe regels in deze subparagraaf zijn gesteld met het oog op:\n\na.  het voorkomen van hinderlijke situaties;\nb.  het voorkomen van onaanvaardbare aantasting van openbaar groen; en\nc.  het voorkomen van aantasting van openbare parkeerruimte.\n\n###### Artikel 8.15 Uitweg maken of veranderen - verbod\n\nHet is verboden een uitweg te maken naar de weg of verandering te brengen in een bestaande uitweg naar de weg als:\n\na.  daardoor het verkeer op de weg in gevaar wordt gebracht;\nb.  dat zonder noodzaak ten koste gaat van een openbare parkeerplaats;\nc.  het openbaar groen daardoor op onaanvaardbare wijze wordt aangetast; of\nd.  er sprake is van een uitweg van een perceel dat al door een andere uitweg wordt ontsloten, en de aanleg van deze tweede uitweg ten koste gaat van een openbare parkeerplaats of het openbaar groen.\n\n### Afdeling 8.3 Activiteiten met betrekking tot houtopstanden, planten en begroeiing\n\n#### Paragraaf 8.3.1 Houtopstand vellen\n\n##### SubParagraaf 8.3.1.1 Houtopstand vellen - toegestaan\n\n###### Artikel 8.16 Toepassingsbereik\n\n**Lid 1.**\n\nDeze subparagraaf is van toepassing op het vellen of doen vellen van houtopstanden in de gemeente Ommen.\n\n**Lid 2.**\n\nOnder dunning als bedoeld in deze subparagraaf wordt verstaan:\n\na.  velling ter bevordering van het voortbestaan van veelal gelijksoortige houtopstand, waarin individuele bomen niet onderhouden worden en waarbij bomen onderling concurreren in leefruimte.\n\n**Lid 3.**\n\nOnder hakhout als bedoeld in deze subparagraaf wordt verstaan:\n\na.  een of meer bomen die na te zijn geveld, opnieuw op de stronk uitlopen.\n\n**Lid 4.**\n\nOnder knotten of kandelaberen als bedoeld in deze subparagraaf wordt verstaan:\n\na.  het tot op de oude snoeiplaats verwijderen van uitgelopen takhout bij knotbomen, gekandelaberde bomen of leibomen als periodiek noodzakelijk onderhoud.\n\n**Lid 5.**\n\nDeze subparagraaf is niet van toepassing op het vellen of doen vellen van houtopstanden:\n\na.  in bossen en natuurgebieden; of\nb.  waarop afdeling 11.3 van het Besluit activiteiten leefomgeving van toepassing is.\n\n###### Artikel 8.17 Houtopstand vellen - toegestaan\n\nHet is toegestaan houtopstanden te vellen of te doen vellen voor zover het gaat om:\n\na.  wegbeplantingen en eenrijige beplantingen op of langs landbouwgronden, beide voor zover bestaande uit populieren of wilgen, tenzij deze zijn geknot;\nb.  vruchtbomen, bestemd voor vruchtproductie en windschermen om boomgaarden;\nc.  fijnsparren, niet ouder dan 12 jaar, bestemd om te dienen als kerstbomen en geteeld op daarvoor in bijzonder bestemde terreinen;\nd.  kweekgoed;\ne.  houtopstanden die bij wijze van dunning moeten worden geveld;\nf.  houtopstanden die moet worden geveld krachtens de Plantgezondheidswet of krachtens een aanschrijving op last van het bevoegd gezag;\ng.  het periodiek vellen van hakhout ter uitvoering van regulier onderhoud;\nh.  het periodiek knotten of kandelaberen als cultuurmaatregel bij daarvoor geschikte boomsoorten;\ni.  houtopstanden die worden geveld als gevolg van de uitvoering van een (bouw)werk overeenkomstig een vastgesteld omgevingsplan of een planologische toestemming als bedoeld in artikel 5.1 en artikel 5.2 van de Omgevingswet, waarbij bij de vorenstaande ruimtelijke besluiten is aangegeven welke houtopstanden dit betreft;\nj.  houtopstanden met een stamomtrek van maximaal 95 cm (gemeten op 1,30 m hoogte van het maaiveld) voor zover deze houtopstand niet valt onder de onderdelen a tot en met i van dit artikel en voor zover deze houtopstanden niet vallen onder de lijst van beschermwaardige bomen op grond van het vastgestelde \u2018Bomenbeleidsplan Ommen\u2019 of eventuele rechtsopvolgers;\nk.  houtopstanden, voor zover deze niet vallen onder de onderdelen a tot en met j van dit artikel, die dood zijn.\n\n##### SubParagraaf 8.3.1.2 Houtopstand vellen - vergunningplicht\n\n###### Artikel 8.18 Toepassingsbereik\n\nDeze subparagraaf is van toepassing op het vellen of doen vellen van een houtopstand in de gemeente Ommen, tenzij toepassing kan worden gegeven aan subparagraaf 8.3.1.1.\n\n###### Artikel 8.19 Houtopstand vellen - vergunningplicht\n\nHet is verboden zonder omgevingsvergunning een houtopstand te vellen of te doen vellen.\n\n###### Artikel 8.20 Houtopstand vellen - beoordelingsregels\n\nDe omgevingsvergunning als bedoeld in artikel 8.19 wordt slechts verleend als:\n\na.  de aanvrager gerechtigd is over de houtopstand te beschikken of toestemming heeft van degene die krachtens zakelijk recht of krachtens publiekrechtelijke bevoegdheid gerechtigd is over de houtopstand te beschikken; en\nb.  geen afbreuk wordt gedaan aan de natuurwaarde, landschappelijke waarde, cultuurhistorische waarde, beeldbepalende waarde of waarde voor de leefbaarheid van de houtopstand, welke worden beoordeeld overeenkomstig het vastgestelde \u2018Bomenbeleidsplan Ommen\u2019 of eventuele rechtsopvolgers.\n\n###### Artikel 8.21 Houtopstand vellen - vergunningvoorschriften\n\nAan de omgevingsvergunning als bedoeld in artikel 8.19 kan als vergunningvoorschrift een herplantingsplicht worden opgelegd, waarbij is bepaald binnen welke termijn en onder welke voorwaarden dient te worden herplant.\n\n###### Artikel 8.22 Houtopstand vellen - herplant-/instandhoudingsplicht\n\n**Lid 1.**\n\nAls een houtopstand zonder daartoe benodigde omgevingsvergunning is geveld, dan wel op andere wijze teniet is gegaan, kan het bevoegd gezag aan de zakelijk gerechtigde van de grond waarop de houtopstand zich bevond dan wel aan degene die uit andere hoofde tot het treffen van voorzieningen bevoegd is, de verplichting opleggen te herbeplanten overeenkomstig de door hem te geven aanwijzingen binnen een door hem te stellen termijn.\n\n**Lid 2.**\n\nWanneer een verplichting als bedoeld in artikel 8.22, eerste lid wordt opgelegd, dan kan daarbij worden bepaald binnen welke termijn na de herbeplanting en op welke wijze niet geslaagde beplanting moet worden vervangen.\n\n**Lid 3.**\n\nAls een houtopstand waarop een vergunningplicht tot vellen van toepassing is in het voortbestaan ernstig wordt bedreigd, kan het bevoegd gezag aan de zakelijk gerechtigde van de betrokken grond, of aan degene die uit andere hoofde tot het treffen van voorzieningen bevoegd is, de verplichting opleggen voorzieningen te treffen, waardoor de bedreiging wordt weggenomen overeenkomstig de door hem te geven aanwijzingen binnen een door hem te stellen termijn.\n\n**Lid 4.**\n\nDegene aan wie een verplichting als bedoeld in artikel 8.22, eerste, tweede of derde lid is opgelegd, alsmede diens rechtsopvolger, is verplicht daaraan te voldoen.\n\n### Afdeling 8.4 Activiteiten met betrekking tot kabels en leidingen\n\n#### Paragraaf 8.4.1 Kabels en leidingen aanleggen\n\n##### SubParagraaf 8.4.1.1 Algemene regels kabels en leidingen aanleggen\n\n###### Artikel 8.23 Toepassingsbereik\n\n**Lid 1.**\n\nDeze subparagraaf is van toepassing op het aanleggen van kabels en leidingen, niet zijnde telecomkabels, in of op openbare gronden in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Telecommunicatiewet.\n\n**Lid 3.**\n\nOnder het aanleggen van kabels en leidingen als bedoeld in deze subparagraaf wordt verstaan:\n\na.  het uitvoeren van werkzaamheden in verband met de aanleg, instandhouding of opruiming van kabels en/of leidingen in of op openbare gronden.\n\n**Lid 4.**\n\nOnder openbare gronden als bedoeld in deze subparagraaf wordt verstaan:\n\na.  openbare wegen met inbegrip van de daartoe behorende stoepen, glooiingen, bermen, sloten, bruggen, viaducten, tunnels, duikers, beschoeiingen en andere werken; en\nb.  wateren met de daartoe behorende bruggen, plantsoenen, pleinen en andere plaatsen, die voor eenieder toegankelijk zijn.\n\n###### Artikel 8.24 Kabels en leidingen aanleggen - gebod\n\nHet aanleggen van kabels en leidingen moet plaatsvinden op de wijze zoals is beschreven in het protocol welke is opgenomen in bijlage III.\n\n##### SubParagraaf 8.4.1.2 Kabels en leidingen aanleggen - specifieke zorgplicht\n\n###### Artikel 8.25 Toepassingsbereik\n\n**Lid 1.**\n\nDeze subparagraaf is van toepassing op het aanleggen van kabels en leidingen, niet zijnde telecomkabels, in of op openbare gronden in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Telecommunicatiewet.\n\n**Lid 3.**\n\nOnder het aanleggen van kabels en leidingen als bedoeld in deze subparagraaf wordt verstaan:\n\na.  het uitvoeren van werkzaamheden in verband met de aanleg, instandhouding of opruiming van kabels en/of leidingen in of op openbare gronden.\n\n**Lid 4.**\n\nOnder openbare gronden als bedoeld in deze subparagraaf wordt verstaan:\n\na.  openbare wegen met inbegrip van de daartoe behorende stoepen, glooiingen, bermen, sloten, bruggen, viaducten, tunnels, duikers, beschoeiingen en andere werken; en\nb.  wateren met de daartoe behorende bruggen, plantsoenen, pleinen en andere plaatsen, die voor eenieder toegankelijk zijn.\n\n###### Artikel 8.26 Oogmerk\n\nDe regels in deze subparagraaf zijn gesteld met het oog op\n\na.  het beschermen van de gezondheid; en\nb.  het beschermen van het milieu.\n\n###### Artikel 8.27 Kabels en leidingen aanleggen - specifieke zorgplicht\n\n**Lid 1.**\n\nDe netbeheerder is verplicht zorg te dragen voor een goede staat van onderhoud van kabels en leidingen.\n\n**Lid 2.**\n\nDe netbeheerder is verplicht bij verontreiniging, gevaar of hinder, dan wel storingen waarbij verontreiniging, gevaar of hinder kunnen optreden alle maatregelen te treffen teneinde verdere verontreiniging, schade of hinder te voorkomen.\n\n##### SubParagraaf 8.4.1.3 Kabels en leidingen aanleggen - toegestaan\n\n###### Artikel 8.28 Toepassingsbereik\n\n**Lid 1.**\n\nDeze subparagraaf is van toepassing op het aanleggen van kabels en leidingen, niet zijnde telecomkabels, in of op openbare gronden in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Telecommunicatiewet.\n\n**Lid 3.**\n\nOnder het aanleggen van kabels en leidingen als bedoeld in deze subparagraaf wordt verstaan:\n\na.  het uitvoeren van werkzaamheden in verband met de aanleg, instandhouding of opruiming van kabels en/of leidingen in of op openbare gronden.\n\n**Lid 4.**\n\nOnder openbare gronden als bedoeld in deze subparagraaf wordt verstaan:\n\na.  openbare wegen met inbegrip van de daartoe behorende stoepen, glooiingen, bermen, sloten, bruggen, viaducten, tunnels, duikers, beschoeiingen en andere werken; en\nb.  wateren met de daartoe behorende bruggen, plantsoenen, pleinen en andere plaatsen, die voor eenieder toegankelijk zijn.\n\n###### Artikel 8.29 Kabels en leidingen aanleggen - toegestaan\n\nHet is toegestaan kabels en leidingen aan te leggen als:\n\na.  het werkzaamheden betreffen die door of in opdracht van de gemeente worden uitgevoerd bij de uitoefening van haar publiekrechtelijke taak; of\nb.  sprake is van spoedeisende werkzaamheden als gevolg van een calamiteit die noodzakelijk zijn:\n    1.  om persoonlijk letsel of grote schade te voorkomen;\n    2.  als gevolg van een ernstige belemmering of storing in de dienstverlening.\n\n##### SubParagraaf 8.4.1.4 Kabels en leidingen aanleggen - informatieplicht\n\n###### Artikel 8.30 Toepassingsbereik\n\n**Lid 1.**\n\nDeze subparagraaf is van toepassing op het aanleggen van kabels en leidingen, niet zijnde telecomkabels, in of op openbare gronden in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Telecommunicatiewet.\n\n###### Artikel 8.31 Kabels en leidingen aanleggen - informatieplicht\n\nDe netbeheerder die zijn fysieke werkzaamheden heeft afgerond doet hiervan binnen vijf werkdagen een gereedmelding bij het college.\n\n##### SubParagraaf 8.4.1.5 Kabels en leidingen aanleggen - meldingsplicht\n\n###### Artikel 8.32 Toepassingsbereik\n\n**Lid 1.**\n\nDeze subparagraaf is van toepassing op het aanleggen van kabels en leidingen, niet zijnde telecomkabels, in of op openbare gronden in de gemeente Ommen, tenzij toepassing kan worden gegeven aan subparagraaf 8.4.1.3.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Telecommunicatiewet.\n\n**Lid 3.**\n\nOnder het aanleggen van kabels en leidingen als bedoeld in deze subparagraaf wordt verstaan:\n\na.  het uitvoeren van werkzaamheden in verband met de aanleg, instandhouding of opruiming van kabels en/of leidingen in of op openbare gronden.\n\n**Lid 4.**\n\nOnder openbare gronden als bedoeld in deze subparagraaf wordt verstaan:\n\na.  openbare wegen met inbegrip van de daartoe behorende stoepen, glooiingen, bermen, sloten, bruggen, viaducten, tunnels, duikers, beschoeiingen en andere werken; en\nb.  wateren met de daartoe behorende bruggen, plantsoenen, pleinen en andere plaatsen, die voor eenieder toegankelijk zijn.\n\n**Lid 5.**\n\nOnder werkzaamheden van niet-ingrijpende aard wordt verstaan:\n\na.  het aanbrengen of verwijderen van kabels of leidingen in reeds aanwezige voorzieningen, zonder dat er een sleuf wordt gegraven;\nb.  werkzaamheden aan kabels of leidingen over een lengte van minder dan 25 meter, gerekend met een maximale sleufbreedte van 0,60 meter;\nc.  het maken van huisaansluitingen, waaronder tijdelijke aansluitingen, met een gezamenlijke lengte van minder dan 25 meter.\n\n**Lid 6.**\n\nOnder werkzaamheden van niet-ingrijpende aard wordt niet verstaan:\n\na.  werkzaamheden die langer duren dan \u00e9\u00e9n dag;\nb.  werkzaamheden waarbij (water)wegen worden gekruist;\nc.  werkzaamheden waarbij sprake is van boringen of persingen.\n\n###### Artikel 8.33 Kabels en leidingen aanleggen - meldingsplicht\n\n**Lid 1.**\n\nHet is verboden zonder voorafgaande melding werkzaamheden van niet-ingrijpende aard uit te voeren.\n\n**Lid 2.**\n\nDe voorgenomen werkzaamheden worden ten minste vijf werkdagen voor de start van de werkzaamheden schriftelijk gemeld bij het college.\n\n###### Artikel 8.34 Kabels en leidingen aanleggen - specifieke indieningsvereisten\n\nDe melding als bedoeld in artikel 8.33 bevat in ieder geval:\n\na.  de naam, het adres, de contactgegeven en het factuuradres van de melder;\nb.  wanneer de melder een aanbieder betreft: het ACM-registratienummer;\nc.  het adres, de kadastrale aanduiding of de ligging van het project;\nd.  een omschrijving van de aard en omvang van het project;\ne.  wanneer de melding door een gemachtigde wordt ingediend: de naam, het adres en de contactgegevens van degene namens wie de melding wordt ingediend alsmede een afschrift van de machtiging;\nf.  wanneer het project wordt uitgevoerd door een ander dan de melder: de naam, het adres en de contactgegevens van de uitvoerder;\ng.  wanneer de werkzaamheden plaatsvinden op een locatie waar al kabels en leidingen van andere netbeheerders zijn aangelegd: \u00e9\u00e9n of meer verslagen waaruit overeenstemming tussen de melder en de andere netbeheerder(s) blijkt over de voorgenomen werkzaamheden;\nh.  een motivering, zo nodig aan de hand van een tekening, waaruit blijkt onder de welk van de categorie\u00ebn werkzaamheden als bedoeld in artikel 8.32, vijfde lid, zijn werkzaamheden vallen;\ni.  voor werkzaamheden in bestaand gebied: \u00e9\u00e9n of meer tekeningen van het gewenste trac\u00e9, ingetekend op schaal, waarop de positionering van het trac\u00e9 ten opzichte van de omgeving duidelijk zichtbaar is;\nj.  voor werkzaamheden in gebieden die in ontwikkeling zijn: de tekeningen als bedoeld in artikel 8.34, onder i en de begrenzing van het plangebied, inclusief indeling van het te ontwikkelen gebied en maatvoering ten opzichte van toekomstige vaste punten; en\nk.  de door de netbeheerder verkregen gebiedsinformatie naar aanleiding van een ori\u00ebntatieverzoek of een graafmelding, welke niet ouder mag zijn dan twintig dagen gerekend vanaf de datum van ontvangst van de melding.\n\n###### Artikel 8.35 Kabels en leidingen aanleggen - eisen aan tekeningen\n\nDe tekeningen als bedoeld in artikel 8.34 moeten in ieder geval voldoen aan de volgende eisen:\n\na.  de tekeningen zijn voorzien van een tekeninghoofd met een unieke referentie en voorzien van versiebeheer met datum;\nb.  de tekeningen zijn voorzien van een noordpijl;\nc.  de matvoering van het geplande trac\u00e9 is eenduidig en volledig aangegeven ten opzichte van vaste punten in de omgeving;\nd.  het aantal kabels en leidingen is aangegeven inclusief materiaalsoorten en diameters van de leidingen.\n\n##### SubParagraaf 8.4.1.6 Kabels en leidingen aanleggen - vergunningplicht\n\n###### Artikel 8.36 Toepassingsbereik\n\n**Lid 1.**\n\nDeze subparagraaf is van toepassing op het aanleggen van kabels en leidingen, niet zijnde telecomkabels, in of op openbare gronden in de gemeente Ommen, tenzij toepassing kan worden gegeven aan subparagraaf 8.4.1.3 of subparagraaf 8.4.1.5.\n\n**Lid 2.**\n\nDeze subparagraaf is niet van toepassing op situaties waarin wordt voorzien door de Telecommunicatiewet.\n\n**Lid 3.**\n\nOnder het aanleggen van kabels en leidingen als bedoeld in deze subparagraaf wordt verstaan:\n\na.  het uitvoeren van werkzaamheden in verband met de aanleg, instandhouding of opruiming van kabels en/of leidingen in of op openbare gronden.\n\n**Lid 4.**\n\nOnder openbare gronden als bedoeld in deze subparagraaf wordt verstaan:\n\na.  a.openbare wegen met inbegrip van de daartoe behorende stoepen, glooiingen, bermen, sloten, bruggen, viaducten, tunnels, duikers, beschoeiingen en andere werken; en\nb.  wateren met de daartoe behorende bruggen, plantsoenen, pleinen en andere plaatsen, die voor eenieder toegankelijk zijn.\n\n###### Artikel 8.37 Oogmerk\n\nDe regels in deze subparagraaf zijn gesteld met het oog op:\n\na.  het beschermen van de gezondheid; en\nb.  het beschermen van het milieu.\n\n###### Artikel 8.38 Kabels en leidingen aanleggen - vergunningplicht\n\nHet is verboden zonder omgevingsvergunning kabels en leidingen aan te leggen.\n\n###### Artikel 8.39 Kabels en leidingen aanleggen - beoordelingsregels\n\nDe omgevingsvergunning als bedoeld in artikel 8.38 wordt alleen verleend als:\n\na.  het veilige en doelmatige gebruik van de openbare ruimte niet onevenredig wordt gehinderd;\nb.  de bereikbaarheid van gronden of gebouwen niet onevenredig wordt belemmerd;\nc.  het doelmatige beheer en onderhoud van de openbare ruimte niet onevenredig wordt gehinderd;\nd.  de doelmatige verdeling van de ondergrondse ruimte niet wordt belemmerd;\ne.  geen onevenredige afbreuk wordt gedaan aan eventuele archeologische vondsten, groenvoorzieningen, bomen en beplantingen; en\nf.  het uiterlijk aanzien van de omgeving niet onevenredig wordt aangetast.\n\n###### Artikel 8.40 Kabels en leidingen aanleggen - vergunningvoorschriften\n\nAan de omgevingsvergunning als bedoeld in artikel 8.38 kan als vergunningvoorschrift worden opgelegd:\n\na.  een termijn waarbinnen de werkzaamheden moeten zijn voltooid;\nb.  een wijze van uitvoering van werkzaamheden aan kabels en leidingen.\n\n## Hoofdstuk 9 Milieuaspecten voor activiteiten\n\n### Afdeling 9.1 Geluid\n\n#### Paragraaf 9.1.1 Algemene regels geluid\n\n##### Artikel 9.1 Toepassingsbereik\n\nDeze subparagraaf is van toepassing op het geluid van een activiteit, dat is toegelaten op grond van dit omgevingsplan of een omgevingsvergunning voor een buitenplanse omgevingsplanactiviteit.\n\n##### Artikel 9.2 Voorrangsbepaling\n\nDe regels in hoofdstuk 22 zijn niet van toepassing voor zover die regels in strijd zijn met de regels in afdeling 9.1 van dit omgevingsplan.\n\n#### Paragraaf 9.1.2 Geluidhinder in de open lucht\n\n##### SubParagraaf 9.1.2.1 Geluidhinder in de open lucht - vergunningplicht\n\n###### Artikel 9.3 Toepassingsbereik\n\n**Lid 1.**\n\nDeze subparagraaf is van toepassing op geluidhinder in de open lucht in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de Zondagswet, de Wet openbare manifestaties, het Vuurwerkbesluit of de Omgevingsverordening Overijssel.\n\n**Lid 3.**\n\nOnder geluidhinder in de open lucht als bedoeld in deze subparagraaf wordt verstaan:\n\na.  het in de open lucht in werking hebben van een geluidsapparaat, toestel of machine op zodanige wijze dat voor een omwonende of overigens voor de omgeving geluidhinder wordt veroorzaakt.\n\n###### Artikel 9.4 Geluidhinder in de open lucht - vergunningplicht\n\nHet is verboden zonder omgevingsvergunning geluidhinder in de open lucht te veroorzaken.\n\n#### Paragraaf 9.1.3 Geluidhinder door motorvoertuigen en bromfietsen\n\n##### SubParagraaf 9.1.3.1 Geluidhinder door motorvoertuigen en bromfietsen - verbod\n\n###### Artikel 9.5 Toepassingsbereik\n\n**Lid 1.**\n\nDeze subparagraaf is van toepassing op geluidhinder door motorvoertuigen en bromfietsen in de gemeente Ommen.\n\n**Lid 2.**\n\nOnder geluidhinder door motorvoertuigen en bromfietsen als bedoeld in deze subparagraaf wordt verstaan:\n\na.  het met een motorvoertuig of bromfiets zodanig gedragen buiten een bedrijfsmatige activiteit, dat daardoor voor een omwonende of overigens voor de omgeving geluidhinder ontstaat.\n\n###### Artikel 9.6 Geluidhinder door motorvoertuigen en bromfietsen - verbod\n\nHet is verboden geluidhinder door motorvoertuigen of bromfietsen te veroorzaken.\n\n#### Paragraaf 9.1.4 Geluidhinder door dieren\n\n##### SubParagraaf 9.1.4.1 Geluidhinder door dieren - gebod\n\n###### Artikel 9.7 Toepassingsbereik\n\nDeze subparagraaf is van toepassing op geluidhinder door dieren in de gemeente Ommen.\n\n###### Artikel 9.8 Geluidhinder door dieren - gebod\n\nDegene die buiten een bedrijfsmatige activiteit de zorg heeft voor een dier, voorkomt dat dit voor een omwonende of overigens voor de omgeving geluidhinder veroorzaakt.\n\n#### Paragraaf 9.1.5 Onversterkte muziek\n\n##### SubParagraaf 9.1.5.1 Onversterkte muziek - toegestaan\n\n###### Artikel 9.9 Toepassingsbereik\n\n**Lid 1.**\n\nDeze subparagraaf is van toepassing op het ten gehore brengen van onversterkte muziek in de gemeente Ommen.\n\n**Lid 2.**\n\nDeze subparagraaf is niet van toepassing op het ten gehore brengen van onversterkte muziek bij collectieve en incidentele festiviteiten.\n\n**Lid 3.**\n\nOnder onversterkte muziek als bedoeld in deze subparagraaf wordt verstaan:\n\na.  muziek die niet elektronisch is versterkt.\n\n###### Artikel 9.10 Onversterkte muziek - toegestaan\n\n**Lid 1.**\n\nBij het ten gehore brengen van onversterkte muziek binnen een bedrijfsmatige activiteit is artikel 22.63, eerste en derde lid, van toepassing met dien verstande dat:\n\na.  de in de tabel aangegeven waarden binnen in- of aanpandige gevoelige gebouwen niet gelden als de gebruiker van deze gevoelige gebouwen geen toestemming geeft voor het in redelijkheid uitvoeren of doen uitvoeren van geluidsmetingen;\nb.  de in de tabel aangegeven waarden op de gevel ook gelden bij gevoelige terreinen op de grens van het terrein;\nc.  de waarden in in- en aanpandgevoelige gebouwen, voor zover het woningen betreft, gelden in geluidsgevoelige ruimten en verblijfsruimten als bedoeld in artikel 3.22 Besluit bouwwerken leefomgeving;\nd.  bij het bepalen van de geluidsniveaus zoals vermeld in de tabel geen bedrijfsduurcorrectie wordt toegepast; en\ne.  als versterkte elementen worden gecombineerd met onversterkte elementen, wordt het hele samenspel beschouwd als versterkte muziek.\n\n**Lid 2.**\n\nVoor de duur van maximaal 6 uur in de week is onversterkte muziek, vanwege het oefenen door muziekgezelschappen zoals orkesten, harmonie- en fanfaregezelschappen, in een bedrijfsmatige activiteit gedurende de dag- en avondperiode uitgezonderd van de genoemde geluidsniveaus in het eerste lid.\n\n#### Paragraaf 9.1.6 Overige geluidhinder\n\n##### SubParagraaf 9.1.6.1 Overige geluidhinder - vergunningplicht\n\n###### Artikel 9.11 Toepassingsbereik\n\n**Lid 1.**\n\nDeze subparagraaf is van toepassing op overige geluidhinder in de gemeente Ommen.\n\n**Lid 2.**\n\nDeze subparagraaf is niet van toepassing op situaties waarin wordt voorzien:\n\na.  bij of krachtens de Omgevingswet; of\nb.  door de Zondagswet, de Wet openbare manifestaties, het Vuurwerkbesluit of de Omgevingsverordening Overijssel.\n\n**Lid 3.**\n\nOnder overige geluidhinder als bedoeld in deze subparagraaf wordt verstaan:\n\na.  het in werking hebben van toestellen of geluidsapparaten of handelingen verrichten buiten een bedrijfsmatige activiteit op zodanige wijze dat voor een omwonende of overigens voor de omgeving geluidhinder wordt veroorzaakt.\n\n###### Artikel 9.12 Overige geluidhinder - vergunningplicht\n\nHet is verboden zonder omgevingsvergunning overige geluidhinder te veroorzaken.\n\n###### Artikel 9.13 Overige geluidhinder - specifieke aanvraagvereisten\n\nBij de aanvraag om een omgevingsvergunning als bedoeld in artikel 9.12 worden de volgende gegevens en bescheiden verstrekt:\n\na.  de dag(en) en tijden waarop geluidhinder wordt verwacht; en\nb.  de reden van de geluidhinder.\n\n### Afdeling 9.2 Geurhinder\n\n#### Paragraaf 9.2.1 Algemene regels geur\n\n##### Artikel 9.14 Toepassingsbereik\n\nDeze subparagraaf is van toepassing op een activiteit, anders dan wonen, die geur veroorzaakt op een geurgevoelig gebouw, dat is toegelaten op grond van dit omgevingsplan of een omgevingsvergunning voor een buitenplanse omgevingsplanactiviteit.\n\n##### Artikel 9.15 Voorrangsbepaling\n\nDe regels in hoofdstuk 22 zijn niet van toepassing voor zover die regels in strijd zijn met de regels in afdeling 9.2 van dit omgevingsplan.\n\n## Hoofdstuk 22 ACTIVITEITEN\n\n### Afdeling 22.1 ALGEMEEN\n\n#### Artikel 22.1 Voorrangsbepaling\n\n##### Lid 1.\n\nDe regels in afdeling 22.2, met uitzondering van paragraaf 22.2.7.3, en afdeling 22.3 zijn niet van toepassing voor zover die regels in strijd zijn met regels in het tijdelijke deel van dit omgevingsplan, bedoeld in artikel 22.1, onder a, van de Omgevingswet.\n\n##### Lid 2.\n\nDe regels in afdeling 22.3 zijn niet van toepassing op een milieubelastende activiteit die als vergunningplichtig is aangewezen in hoofdstuk 3 van het Besluit activiteiten leefomgeving, voor zover voorschriften zijn verbonden aan:\n\na.  een voor de inwerkingtreding van de Omgevingswet onherroepelijke omgevingsvergunning voor een milieubelastende activiteit;\nb.  een omgevingsvergunning voor een milieubelastende activiteit die is aangevraagd voor de inwerkingtreding van de Omgevingswet en na de inwerkingtreding van die wet onherroepelijk wordt.\n\n#### Artikel 22.2 Overgangsrecht: gemeentelijke monumenten en voorbeschermde gemeentelijke monumenten\n\n##### Lid 1.\n\nVoor de toepassing van de artikelen 22.28, eerste en tweede lid, 22.38, 22.287, 22.288, 22.290 tot en met 22.293 en 22.295 wordt onder gemeentelijk monument respectievelijk voorbeschermd gemeentelijk monument ook verstaan een monument of archeologisch monument dat op grond van een gemeentelijke verordening is aangewezen respectievelijk waarop, voordat het is aangewezen, die verordening van overeenkomstige toepassing is.\n\n##### Lid 2.\n\nHet eerste lid is van toepassing:\n\na.  als het gaat om een aangewezen monument of archeologisch monument: zolang in dit omgevingsplan daaraan nog niet de functie-aanduiding gemeentelijk monument is gegeven; en\nb.  als het gaat om een monument of archeologisch monument waarop voordat het is aangewezen de verordening van overeenkomstige toepassing is: zolang in dit omgevingsplan daaraan nog niet de functie-aanduiding gemeentelijk monument is gegeven of dit omgevingsplan geen voorbeschermingsregel bevat vanwege het voornemen om die functie-aanduiding te geven.\n\n#### Artikel 22.3 Overgangsrecht: rijksbeschermde stads- en dorpsgezichten\n\nDe artikelen 22.28, derde lid, en 22.38, aanhef en onder b, zijn van overeenkomstige toepassing op een activiteit als bedoeld in die artikelonderdelen die wordt verricht op een locatie waarvoor een op grond van artikel 4.35, eerste lid, van de Invoeringswet Omgevingswet als instructie geldende aanwijzing als beschermd stads- of dorpsgezicht als bedoeld in artikel 35, eerste lid, van de Monumentenwet 1988 zoals die wet luidde voor de inwerkingtreding van de Erfgoedwet van kracht is, zolang in dit omgevingsplan aan die locatie nog niet de functie-aanduiding rijksbeschermd stads- of dorpsgezicht is gegeven.\n\n### Afdeling 22.2 ACTIVITEITEN MET BETREKKING TOT BOUWWERKEN, OPEN ERVEN EN TERREINEN\n\n#### Paragraaf 22.2.1 Algemene bepalingen\n\n##### Artikel 22.4 Maatwerkvoorschriften\n\n###### Lid 1.\n\nEen maatwerkvoorschrift kan worden gesteld over deze afdeling, met uitzondering van bepalingen over meet- en rekenmethoden.\n\n###### Lid 2.\n\nMet een maatwerkvoorschrift kan worden afgeweken van de artikelen in deze afdeling.\n\n#### Paragraaf 22.2.2 Verrichten van bouw- en sloopwerkzaamheden\n\n##### Artikel 22.5 Uitzetten rooilijnen, bebouwingsgrenzen en straatpeil\n\nMet het bouwen van een bouwwerk waarvoor een omgevingsvergunning voor een bouwactiviteit of een omgevingsplanactiviteit is verleend wordt, onverminderd de aan de vergunning verbonden voorschriften, niet begonnen voordat voor zover nodig:\n\na.  de rooilijnen of bebouwingsgrenzen op het bouwterrein zijn uitgezet; en\nb.  het straatpeil is uitgezet.\n\n##### Artikel 22.6 \\- \\[vervallen\\]\n\nDit onderdeel is vervallen en niet meer van toepassing.\n\n#### Paragraaf 22.2.3 Bouwen en in stand houden van bouwwerken\n\n##### Artikel 22.7 Repressief welstand\n\n###### Lid 1.\n\nHet uiterlijk van de volgende bouwwerken mag niet in ernstige mate in strijd zijn met redelijke eisen van welstand, beoordeeld volgens de criteria van de welstandsnota, bedoeld in artikel 12a, eerste lid, van de Woningwet, zoals dat artikel tot de inwerkingtreding van de Omgevingswet gold:\n\na.  een bestaand bouwwerk, met uitzondering van een tijdelijk bouwwerk dat geen seizoensgebonden bouwwerk is; en\nb.  een te bouwen bouwwerk waarvoor geen omgevingsvergunning voor een omgevingsplanactiviteit is vereist.\n\n###### Lid 2.\n\nHet eerste lid is niet van toepassing als het gaat om een in het tijdelijke deel van dit omgevingsplan, bedoeld in artikel 22.1, onder a, van de Omgevingswet, aangewezen gebied of bouwwerk waarvoor geen redelijke eisen van welstand van toepassing zijn.\n\n##### Artikel 22.8 Aansluiting op distributienet voor elektriciteit\n\n###### Lid 1.\n\nMet het oog op het waarborgen van de veiligheid is een voorziening voor het afnemen en gebruiken van elektriciteit in een bouwwerk aangesloten op het distributienet voor elektriciteit als de aansluitafstand niet groter is dan 100 m of groter is dan 100 m en de aansluitkosten niet hoger zijn dan bij een aansluitafstand van 100 m.\n\n###### Lid 2.\n\nHet eerste lid is niet van toepassing op het bouwen van een woonfunctie voor particulier eigendom of een drijvend bouwwerk.\n\n##### Artikel 22.9 Aansluiting op distributienet voor gas\n\n###### Lid 1.\n\nMet het oog op het waarborgen van de veiligheid is een voorziening voor het afnemen en gebruiken van gas in een bouwwerk aangesloten op het distributienet voor gas als:\n\na.  artikel 10, zesde lid, onder a of b, van de Gaswet op de aansluiting van toepassing is; en\nb.  de aansluitafstand niet groter is dan 40 m of groter is dan 40 m en de aansluitkosten niet hoger zijn dan bij een aansluitafstand van 40 m.\n\n###### Lid 2.\n\nHet eerste lid is niet van toepassing op het bouwen van een woonfunctie voor particulier eigendom of een drijvend bouwwerk.\n\n##### Artikel 22.10 Aansluiting op distributienet voor warmte\n\n###### Lid 1.\n\nMet het oog op het waarborgen van de veiligheid en de energiezuinigheid en de bescherming van het milieu is een te bouwen bouwwerk met een of meer verblijfsgebieden aangesloten op het in het warmteplan bedoelde distributienet voor warmte als:\n\na.  het in het warmteplan geplande aantal aansluitingen op het distributienet op het moment van de indiening van de aanvraag om een omgevingsvergunning voor een omgevingsplanactiviteit met betrekking tot een bouwwerk nog niet is bereikt; en\nb.  de aansluitafstand niet groter is dan 40 m of groter is dan 40 m en de aansluitkosten niet hoger zijn dan bij een aansluitafstand van 40 m.\n\n###### Lid 2.\n\nEen gelijkwaardige maatregel voor een aansluiting op het distributienet voor warmte heeft ten minste dezelfde mate van energiezuinigheid en bescherming van het milieu als wordt bereikt met de in het warmteplan voor die aansluiting opgenomen mate van energiezuinigheid en bescherming van het milieu.\n\n###### Lid 3.\n\nOnverminderd het vierde lid, zijn het eerste en tweede lid niet van toepassing op het bouwen van een woonfunctie voor particulier eigendom of een drijvend bouwwerk.\n\n###### Lid 4.\n\nAls voor de inwerkingtreding van de Omgevingswet op grond van artikel 9.2, tiende lid, van het Bouwbesluit 2012 voor een gebied een aansluitplicht op het distributienet voor warmte geldt, blijft die aansluitplicht voor dat gebied van toepassing.\n\n##### Artikel 22.11 Aansluiting op distributienet voor drinkwater\n\nMet het oog op het beschermen van de gezondheid is een voorziening voor het afnemen en gebruiken van drinkwater in een bouwwerk aangesloten op het distributienet voor drinkwater als de aansluitafstand niet groter is dan 40 m of groter is dan 40 m en de aansluitkosten niet hoger zijn dan bij een aansluitafstand van 40 m.\n\n##### Artikel 22.12 Aansluiting van afvoer huishoudelijk afvalwater en hemelwater\n\n###### Lid 1.\n\nMet het oog op het beschermen van de gezondheid ligt een ondergrondse doorvoer van een voorziening voor de afvoer van huishoudelijk afvalwater en hemelwater door een uitwendige scheidingsconstructie van een bouwwerk zoveel mogelijk haaks op de scheidingsconstructie.\n\n###### Lid 2.\n\nDe gebouwaansluiting van een voorziening voor de afvoer van huishoudelijk afvalwater en hemelwater op de op het eigen erf of terrein gelegen riolering of een andere voorziening voor afvoer van afvalwater is zodanig dat bij zetting de dichtheid van de aansluiting en de afvoer gehandhaafd blijft.\n\n###### Lid 3.\n\nEen terreinleiding waardoor huishoudelijk afvalwater wordt geleid:\n\na.  heeft geen vernauwing in de stroomrichting;\nb.  heeft een vloeiend beloop;\nc.  is waterdicht;\nd.  heeft een voldoende inwendige middellijn; en\ne.  bevat geen beer- of rottingput.\n\n###### Lid 4.\n\nBij maatwerkvoorschrift als bedoeld in artikel 22.4 kan in ieder geval worden bepaald:\n\na.  als voor de afvoer van huishoudelijk afvalwater een openbaar vuilwaterriool of een ander passend systeem als bedoeld in artikel 2.16, derde lid, van de Omgevingswet aanwezig is waarop kan worden aangesloten: op welke plaats, op welke hoogte en met welke inwendige middellijn de voor aansluiting van een voorziening voor de afvoer van huishoudelijk afvalwater op dat riool of systeem noodzakelijke perceelaansluitleiding bij de gevel van het bouwwerk of de grens van het erf of terrein wordt aangelegd;\nb.  als voor de afvoer van hemelwater een openbaar hemelwaterstelsel of een openbaar vuilwaterriool aanwezig is waarop kan worden aangesloten, en hemelwater op dat stelsel of riool mag worden gebracht: op welke plaats, op welke hoogte en met welke inwendige middellijn de voor aansluiting van een voorziening voor de afvoer van hemelwater op dat stelsel of riool noodzakelijke perceelaansluitleiding bij de gevel van het bouwwerk of de grens van het erf of terrein wordt aangelegd; en\nc.  of, en zo ja welke voorzieningen in de afvoervoorziening of de op het erf of terrein gelegen riolering moeten worden aangebracht om het functioneren van de afvoervoorzieningen, naburige aansluitingen en de openbare voorzieningen voor de inzameling en het transport van afvalwater te waarborgen.\n\n##### Artikel 22.13 Bluswatervoorziening\n\n###### Lid 1.\n\nMet het oog op het waarborgen van de veiligheid heeft een bouwwerk een toereikende bluswatervoorziening, tenzij de aard, de ligging of het gebruik van het bouwwerk dat niet vereist.\n\n###### Lid 2.\n\nDe afstand tussen de bluswatervoorziening en een brandweeringang als bedoeld in artikel 3.129 of 4.226 van het Besluit bouwwerken leefomgeving of, als deze niet aanwezig is, een toegang van het bouwwerk is ten hoogste 40 m.\n\n###### Lid 3.\n\nDe bluswatervoorziening is onbeperkt toegankelijk voor bluswerkzaamheden.\n\n##### Artikel 22.14 Bereikbaarheid bouwwerk voor hulpverleningsdiensten\n\n###### Lid 1.\n\nMet het oog op het waarborgen van de veiligheid ligt tussen de openbare weg en ten minste een toegang van een gebouw of ander bouwwerk voor het verblijven van personen een verbindingsweg die geschikt is voor voertuigen van de brandweer en andere hulpverleningsdiensten.\n\n###### Lid 2.\n\nHet eerste lid is niet van toepassing:\n\na.  op een gebruiksfunctie met een gebruiksoppervlakte van niet meer dan 1.000 m\u00b2 en een vuurbelasting van ten hoogste 500 MJ/m\u00b2, bepaald volgens NEN 6090;\nb.  op een bouwwerk met een gebruiksoppervlakte van niet meer dan 50 m\u00b2;\nc.  op een lichte industriefunctie alleen voor het bedrijfsmatig telen, kweken of opslaan van gewassen of daarmee vergelijkbare producten, met een permanente vuurbelasting van ten hoogste 150 MJ/m\u00b2, bepaald volgens NEN 6090;\nd.  als de toegang van het bouwwerk op ten hoogste 10 m van een openbare weg ligt; of\ne.  als de aard, de ligging of het gebruik van het bouwwerk geen verbindingsweg vereist.\n\n###### Lid 3.\n\nTenzij elders in dit omgevingsplan of een gemeentelijke verordening anders bepaald, heeft een verbindingsweg:\n\na.  een breedte van ten minste 4,5 m;\nb.  een verharding over een breedte van ten minste 3,25 m die geschikt is voor motorvoertuigen met een massa van ten minste 14.600 kilogram;\nc.  een vrijgehouden hoogte boven de kruin van de weg van ten minste 4,2 m; en\nd.  een doeltreffende afwatering.\n\n###### Lid 4.\n\nEen verbindingsweg is over de voorgeschreven hoogte en breedte, bedoeld in het derde lid, vrijgehouden voor voertuigen van de brandweer en andere hulpverleningsdiensten.\n\n###### Lid 5.\n\nHekwerken die een verbindingsweg afsluiten, kunnen door hulpdiensten snel en gemakkelijk worden geopend of worden ontsloten met een systeem dat in overleg met het bevoegd gezag is bepaald.\n\n##### Artikel 22.15 Opstelplaatsen voor brandweervoertuigen\n\n###### Lid 1.\n\nMet het oog op het waarborgen van de veiligheid zijn bij een bouwwerk voor het verblijven van personen zodanige opstelplaatsen voor brandweervoertuigen dat een doeltreffende verbinding tussen die voertuigen en de bluswatervoorziening kan worden gelegd.\n\n###### Lid 2.\n\nHet eerste lid is niet van toepassing:\n\na.  op een gebruiksfunctie met een gebruiksoppervlakte van niet meer dan 1.000 m\u00b2 en een vuurbelasting van ten hoogste 500 MJ/m\u00b2, bepaald volgens NEN 6090;\nb.  op een bouwwerk met een gebruiksoppervlakte van niet meer dan 50 m\u00b2;\nc.  op een lichte industriefunctie alleen voor het bedrijfsmatig telen, kweken of opslaan van gewassen of daarmee vergelijkbare producten, met een permanente vuurbelasting van ten hoogste 150 MJ/m\u00b2, bepaald volgens NEN 6090; of\nd.  als de aard, de ligging of het gebruik van het bouwwerk geen opstelplaatsen vereist.\n\n###### Lid 3.\n\nDe afstand tussen een opstelplaats en een brandweeringang als bedoeld in artikel 3.129 of 4.226 van het Besluit bouwwerken leefomgeving of, als deze niet aanwezig is, een toegang van het bouwwerk is ten hoogste 40 m.\n\n###### Lid 4.\n\nEen opstelplaats voor brandweervoertuigen is over de hoogte en breedte, bedoeld in artikel 22.14, derde lid, vrijgehouden voor brandweervoertuigen.\n\n###### Lid 5.\n\nHekwerken die een opstelplaats afsluiten, kunnen door hulpdiensten snel en gemakkelijk worden geopend of worden ontsloten met een systeem dat in overleg met het bevoegd gezag is bepaald.\n\n#### Paragraaf 22.2.4 Gebruik van bouwwerken\n\n##### Artikel 22.16 Overbewoning woonruimte\n\n###### Lid 1.\n\nMet het oog op het beschermen van de gezondheid van de bewoners:\n\na.  wordt een woning niet bewoond door meer dan een persoon per 12 m\u00b2 gebruiksoppervlakte; en\nb.  wordt een woonwagen niet bewoond door meer dan een persoon per 6 m\u00b2 gebruiksoppervlakte.\n\n###### Lid 2.\n\nHet eerste lid is niet van toepassing op woonruimte waarin door het Centraal Orgaan opvang asielzoekers opvang aan asielzoekers wordt geboden.\n\n##### Artikel 22.17 Bouwvalligheid nabijgelegen bouwwerk\n\nMet het oog op het waarborgen van de veiligheid wordt een bouwwerk niet gebruikt als door of namens het bevoegd gezag is medegedeeld dat het gebruik in verband met bouwvalligheid van een in de nabijheid gelegen bouwwerk gevaarlijk is.\n\n##### Artikel 22.18 Specifieke zorgplicht gebruik bouwwerk\n\n###### Lid 1.\n\nDegene die een bouwwerk gebruikt en weet of redelijkerwijs kan vermoeden dat dit gebruik tot gevaar voor de gezondheid of veiligheid kan leiden, is verplicht alle maatregelen te treffen die redelijkerwijs van diegene kunnen worden gevraagd om dat gevaar te voorkomen of niet te laten voortduren.\n\n###### Lid 2.\n\nDegene die weet of redelijkerwijs kan vermoeden dat zijn handelen of nalaten in, op of aan een bouwwerk overlast of hinder veroorzaakt of kan veroorzaken voor de omgeving, is verplicht alle maatregelen te treffen die redelijkerwijs van diegene kunnen worden gevraagd om die overlast of hinder te voorkomen of niet te laten voortduren. Het gaat daarbij in elk geval om overlast of hinder door:\n\na.  het op hinderlijke wijze verspreiden van rook, roet, walm, stof, stank, vocht of irriterend materiaal;\nb.  het veroorzaken van overlast door geluid, trilling, dieren of verontreiniging; en\nc.  het nalaten van het normale onderhoud waardoor het bouwwerk zich niet in een zindelijke staat bevindt.\n\n###### Lid 3.\n\nHet eerste lid is niet van toepassing op het gebruik van bouwwerken, bedoeld in afdeling 6.2 van het Besluit bouwwerken leefomgeving.\n\n#### Paragraaf 22.2.5 In stand houden en gebruiken van open erven en terreinen\n\n##### Artikel 22.19 Aanwezigheid brandgevaarlijke stoffen nabij bouwwerken\n\n###### Lid 1.\n\nOp een open erf of terrein nabij een bouwwerk is geen brandgevaarlijke stof als bedoeld in tabel 22.2.1 aanwezig.\n\n###### Lid 2.\n\nHet eerste lid is niet van toepassing als:\n\na.  de in tabel 22.2.1 aangegeven toegestane hoeveelheid per stof niet wordt overschreden, waarbij de totale toegestane hoeveelheid stoffen 100 kilogram of liter is;\nb.  de stof deugdelijk is verpakt, waarbij:\n    1.  de verpakking tegen normale behandeling bestand is;\n    2.  de verpakking is voorzien van een adequate gevaarsaanduiding; en\n    3.  geen inhoud onvoorzien uit de verpakking kan ontsnappen; en\nc.  de stof wordt gebruikt met inachtneming van de op de verpakking aangegeven gevaarsaanduidingen.\n\n###### Lid 3.\n\nHet eerste lid is niet van toepassing op:\n\na.  brandstof in het reservoir van een verbrandingsmotor;\nb.  brandstof in een verlichtings-, verwarmings- of ander warmteontwikkelend toestel;\nc.  voor consumptie bestemde alcoholhoudende dranken;\nd.  gasflessen tot een totale waterinhoud van 115 liter;\ne.  dieselolie, gasolie of lichte stookolie met een vlampunt tussen de 61 \u00b0C en 100 \u00b0C tot een totale hoeveelheid van 1.000 liter; en\nf.  brandgevaarlijke stoffen voor zover de aanwezigheid daarvan op grond van het Besluit activiteiten leefomgeving of een omgevingsvergunning voor een milieubelastende activiteit is toegestaan.\n\n###### Lid 4.\n\nBij het berekenen van de toegestane hoeveelheid, bedoeld in het tweede lid, onder a, wordt een aangebroken verpakking als een volle meegerekend.\n\n###### Lid 5.\n\nIn afwijking van het derde lid, aanhef en onder e, is de aanwezigheid van meer dan 1.000 liter van een oliesoort als bedoeld in dat onderdeel toegestaan als die oliesoort op zodanige wijze wordt opgeslagen en gebruikt dat het ontstaan van een brandgevaarlijke situatie en de ontwikkeling van brand voldoende worden voorkomen.\n\n##### Artikel 22.20 Specifieke zorgplicht staat en gebruik open erven en terreinen\n\n###### Lid 1.\n\nDe eigenaar of degene die uit anderen hoofde bevoegd is tot het treffen van voorzieningen aan het open erf of terrein en weet of redelijkerwijs kan vermoeden dat de staat van het open erf of terrein tot gevaar voor de gezondheid of de veiligheid kan leiden, is verplicht alle maatregelen te treffen die redelijkerwijs van diegene kunnen worden gevraagd om dat gevaar te voorkomen of niet te laten voortduren.\n\n###### Lid 2.\n\nDegene die een open erf of terrein gebruikt en weet of redelijkerwijs kan vermoeden dat dit gebruik tot gevaar voor de gezondheid of de veiligheid kan leiden, is verplicht alle maatregelen te treffen die redelijkerwijs van diegene kunnen worden gevraagd om dat gevaar te voorkomen of niet te laten voortduren.\n\n###### Lid 3.\n\nDegene die weet of redelijkerwijs kan vermoeden dat zijn handelen of nalaten op een open erf of terrein overlast of hinder veroorzaakt of kan veroorzaken voor de omgeving, is verplicht alle maatregelen te treffen die redelijkerwijs van diegene kunnen worden gevraagd om die overlast of hinder te voorkomen of niet te laten voortduren. Het gaat daarbij in elk geval om overlast of hinder door:\n\na.  het op hinderlijke wijze verspreiden van rook, roet, walm, stof, stank, vocht of irriterend materiaal;\nb.  het veroorzaken van overlast door geluid, trilling, dieren of verontreiniging; en\nc.  het nalaten van het normale onderhoud waardoor het open erf of terrein zich niet in een zindelijke staat bevindt.\n\n##### Artikel 22.21 Bouwvalligheid nabijgelegen bouwwerk\n\nMet het oog op het waarborgen van de veiligheid wordt een open erf of terrein niet gebruikt als door of namens het bevoegd gezag is medegedeeld dat dit in verband met bouwvalligheid van een in de nabijheid gelegen bouwwerk gevaarlijk is.\n\n#### Paragraaf 22.2.6 Cultureel erfgoed\n\n##### Artikel 22.22 Vrijstelling van archeologisch onderzoek\n\n###### Lid 1.\n\nAls er in het tijdelijke deel van dit omgevingsplan, bedoeld in artikel 22.1, onder a, van de Omgevingswet, regels worden gesteld over het verrichten van archeologisch onderzoek in het kader van een aanvraag om een omgevingsvergunning voor een bouwactiviteit of het uitvoeren van een werk, geen bouwwerk zijnde, of een werkzaamheid, zijn die regels niet van toepassing als die activiteit betrekking heeft op een oppervlakte van minder dan 100 m\u00b2.\n\n###### Lid 2.\n\nHet eerste lid is van overeenkomstige toepassing voor zover er met betrekking tot die regels in het tijdelijke deel van dit omgevingsplan, bedoeld in artikel 22.1, onder a, van de Omgevingswet, een andere oppervlakte dan 100 m\u00b2 geldt. In dat geval geldt die afwijkende andere oppervlakte.\n\n#### Paragraaf 22.2.7 Vergunningplichten met betrekking tot het bouwen, in stand houden en gebruiken van bouwwerken\n\n##### SubParagraaf 22.2.7.1 Algemene bepalingen\n\n###### Artikel 22.23 Algemene afbakeningseisen\n\n**Lid 1.**\n\nDe artikelen 22.27 en 22.36 zijn niet van toepassing op een activiteit die wordt verricht in, aan, op of bij een bouwwerk dat is gebouwd of in stand wordt gehouden of wordt gebruikt zonder de daarvoor vereiste omgevingsvergunning.\n\n**Lid 2.**\n\nBij de toepassing van de artikelen 22.27 en 22.36 blijft het aantal woningen gelijk, tenzij het bij een bijbehorend bouwwerk of een uitbreiding daarvan als bedoeld in artikel 22.27, onder a, of 22.36, onder a, of een bestaand bouwwerk als bedoeld in artikel 22.36, onder c, gaat om huisvesting in verband met mantelzorg.\n\n###### Artikel 22.24 Meetbepalingen\n\n**Lid 1.**\n\nVoor de toepassing van de paragrafen 22.2.7.2 en 22.2.7.3 worden de waarden die daarin in m of m\u00b2 zijn uitgedrukt op de volgende wijze gemeten:\n\na.  afstanden loodrecht;\nb.  hoogten vanaf het aansluitend afgewerkt terrein, waarbij plaatselijke, niet bij het verdere verloop van het terrein passende, ophogingen of verdiepingen aan de voet van het bouwwerk, anders dan noodzakelijk voor de bouw daarvan, buiten beschouwing blijven; en\nc.  maten buitenwerks, waarbij uitstekende delen van ondergeschikte aard tot ten hoogste 0,5 m buiten beschouwing blijven.\n\n**Lid 2.**\n\nVoor de toepassing van het eerste lid, aanhef en onder b, wordt een bouwwerk, voor zover dit zich bevindt op een erf- of perceelgrens, gemeten aan de kant waar het aansluitend afgewerkt terrein het hoogst is.\n\n###### Artikel 22.25 Mantelzorg\n\nVoor de toepassing van de paragrafen 22.2.7.2 en 22.2.7.3 wordt huisvesting in verband met mantelzorg aangemerkt als functioneel verbonden met het hoofdgebouw.\n\n##### SubParagraaf 22.2.7.2 Binnenplanse vergunningplicht voor omgevingsplanactiviteit bouwwerken\n\n###### Artikel 22.26 Binnenplanse vergunning omgevingsplanactiviteit bouwwerken\n\nHet is verboden zonder omgevingsvergunning een bouwactiviteit te verrichten en het te bouwen bouwwerk in stand te houden en te gebruiken.\n\n###### Artikel 22.27 Uitzonderingen op vergunningplicht artikel 22.26 \u2013 omgevingsplan onverminderd van toepassing\n\nHet verbod, bedoeld in artikel 22.26, geldt niet voor de activiteiten, bedoeld in dat artikel, als die betrekking hebben op een van de volgende bouwwerken:\n\na.  een bijbehorend bouwwerk of een uitbreiding daarvan, als wordt voldaan aan de volgende eisen:\n    1.  op de grond staand;\n    2.  gelegen in achtererfgebied;\n    3.  op een afstand van meer dan 1 m vanaf openbaar toegankelijk gebied;\n    4.  niet hoger dan 5 m;\n    5.  de ligging van een verblijfsgebied, bij meer dan een bouwlaag, alleen op de eerste bouwlaag; en\n    6.  niet voorzien van een dakterras, balkon of andere niet op de grond gelegen buitenruimte;\nb.  een bouwwerk voor recreatief nachtverblijf, als wordt voldaan aan de volgende eisen:\n    1.  op de grond staand;\n    2.  niet hoger dan 5 m; en\n    3.  de oppervlakte niet meer dan 70 m\u00b2;\nc.  een dakkapel in het voordakvlak of een naar openbaar toegankelijk gebied gekeerd zijdakvlak, als wordt voldaan aan de volgende eisen:\n    1.  gelegen in een gebied dat of een bouwwerk dat in het tijdelijke deel van dit omgevingsplan, bedoeld in artikel 22.1, onder a, van de Omgevingswet, is aangewezen als gebied of bouwwerk waarvoor geen redelijke eisen van welstand van toepassing zijn;\n    2.  voorzien van een plat dak;\n    3.  gemeten vanaf de voet van de dakkapel niet hoger dan 1,75 m;\n    4.  onderzijde meer dan 0,5 m en minder dan 1 m boven de dakvoet;\n    5.  bovenzijde meer dan 0,5 m onder de daknok; en\n    6.  zijkanten meer dan 0,5 m van de zijkanten van het dakvlak;\nd.  een sport- of speeltoestel anders dan voor alleen particulier gebruik, als wordt voldaan aan de volgende eisen:\n    1.  niet hoger dan 4 m; en\n    2.  alleen functionerend met behulp van de zwaartekracht of de fysieke kracht van de mens;\ne.  een zwembad, bubbelbad of soortgelijke voorziening of een vijver op het gebouwerf bij een woning of woongebouw, als deze niet van een overkapping is voorzien;\nf.  een erf- of perceelafscheiding, als wordt voldaan aan de volgende eisen:\n    1.  hoger dan 1 m maar niet hoger dan 2 m;\n    2.  op een erf of perceel waarop al een gebouw staat waarmee de afscheiding in functionele relatie staat; en\n    3.  achter de lijn die langs de voorkant van dat gebouw evenwijdig loopt met het aangrenzend openbaar toegankelijk gebied;\ng.  een bouwwerk, geen gebouw zijnde, in achtererfgebied voor agrarische bedrijfsvoering, voor zover het gaat om:\n    1.  een silo; of\n    2.  een ander bouwwerk niet hoger dan 2 m;\nh.  een buisleiding anders dan een buisleiding waarop artikel 2.29, onder p, aanhef en onder 4\u00b0, van het Besluit bouwwerken leefomgeving van toepassing is; of\ni.  een te veranderen bouwwerk, als wordt voldaan aan de volgende eisen:\n    1.  geen uitbreiding van de bebouwde oppervlakte;\n    2.  geen uitbreiding van het bouwvolume; en\n    3.  geen bouwwerk als bedoeld in artikel 2.29, onder b tot en met r, van het Besluit bouwwerken leefomgeving dat niet voldoet aan de voor dat bouwwerk in die onderdelen gestelde eisen.\n\n###### Artikel 22.28 Inperkingen artikel 22.27 vanwege cultureel erfgoed\n\n**Lid 1.**\n\nOp een activiteit die wordt verricht in, aan of op een gemeentelijk monument, voorbeschermd gemeentelijk monument, provinciaal monument, voorbeschermd provinciaal monument, rijksmonument of voorbeschermd rijksmonument is artikel 22.27 niet van toepassing.\n\n**Lid 2.**\n\nOp een activiteit die wordt verricht bij een gemeentelijk monument, voorbeschermd gemeentelijk monument, provinciaal monument, voorbeschermd provinciaal monument, rijksmonument of voorbeschermd rijksmonument is alleen artikel 22.27, aanhef en onder d tot en met i, van toepassing.\n\n**Lid 3.**\n\nOp een activiteit die wordt verricht op een locatie waaraan in dit omgevingsplan de functie-aanduiding rijksbeschermd stads- of dorpsgezicht is gegeven, is artikel 22.27 alleen van toepassing voor zover het gaat om:\n\na.  inpandige wijzigingen;\nb.  een wijziging van een achtergevel of achterdakvlak, als die gevel of dat dakvlak niet naar openbaar toegankelijk gebied is gekeerd;\nc.  een bouwwerk op een gebouwerf aan de achterkant van een hoofdgebouw, als dat gebouwerf niet ook deel uitmaakt van het gebouwerf aan de zijkant van dat gebouw en niet naar openbaar toegankelijk gebied is gekeerd; of\nd.  een bouwwerk op een locatie die onderdeel is van openbaar toegankelijk gebied.\n\n**Lid 4.**\n\nArtikel 22.27, aanhef en onder a en b, is ook niet van toepassing als in het tijdelijke deel van dit omgevingsplan, bedoeld in artikel 22.1, onder a, van de Omgevingswet, voor de locatie waarop de bouwactiviteit wordt verricht, regels zijn gesteld als bedoeld in artikel 22.22 over het verrichten van archeologisch onderzoek in het kader van een aanvraag om een omgevingsvergunning voor een bouwactiviteit, tenzij:\n\na.  het bouwwerk waarop de activiteit betrekking heeft een oppervlakte heeft van minder dan 50 m\u00b2; of\nb.  het tijdelijke deel van dit omgevingsplan, bedoeld in artikel 22.1, onder a, van de Omgevingswet, een verbod bevat om grondwerkzaamheden die nodig zijn voor het verrichten van de bouwactiviteit zonder omgevingsvergunning te verrichten waarop regels als bedoeld in artikel 22.22 over het verrichten van archeologisch onderzoek in het kader van een aanvraag om een omgevingsvergunning voor het uitvoeren van een werk, geen bouwwerk zijnde, of een werkzaamheid, van toepassing zijn.\n\n###### Artikel 22.29 Beoordelingsregels aanvraag binnenplanse omgevingsvergunning omgevingsplanactiviteit bouwwerken algemeen\n\n**Lid 1.**\n\nVoor zover een aanvraag om een omgevingsvergunning betrekking heeft op een bouwactiviteit en het in stand houden en gebruiken van het te bouwen bouwwerk, wordt de omgevingsvergunning alleen verleend als:\n\na.  de activiteit niet in strijd is met de in dit omgevingsplan gestelde regels over het bouwen, in stand houden en gebruiken van bouwwerken, met uitzondering van paragraaf 22.2.4;\nb.  het uiterlijk of de plaatsing van het bouwwerk, met uitzondering van een tijdelijk bouwwerk dat geen seizoensgebonden bouwwerk is, zowel op zichzelf beschouwd als in verband met de omgeving of de te verwachten ontwikkeling daarvan, niet in strijd is met redelijke eisen van welstand, beoordeeld volgens de criteria van de welstandsnota, bedoeld in artikel 12a, eerste lid, van de Woningwet, zoals dat artikel luidde voor de inwerkingtreding van de Omgevingswet; en\nc.  de activiteit betrekking heeft op een bodemgevoelig gebouw op een bodemgevoelige locatie en:\n    1.  de toelaatbare kwaliteit van de bodem niet wordt overschreden; of\n    2.  bij overschrijding van de toelaatbare kwaliteit van de bodem: als aannemelijk is dat een sanerende of andere beschermende maatregelen wordt getroffen. Een sanerende of andere beschermende maatregel is in ieder geval een sanering overeenkomstig paragraaf 4.121 van het Besluit activiteiten leefomgeving.\n\n**Lid 2.**\n\nHet eerste lid, aanhef en onder b, is niet van toepassing als:\n\na.  het gaat om een in het tijdelijke deel van dit omgevingsplan, bedoeld in artikel 22.1, onder a, van de Omgevingswet, aangewezen gebied of bouwwerk waarvoor geen redelijke eisen van welstand van toepassing zijn; of\nb.  het bevoegd gezag van oordeel is dat de omgevingsvergunning in afwijking van het eerste lid, aanhef en onder b, toch moet worden verleend.\n\n###### Artikel 22.30 Nadere invulling beoordelingsregel omgevingsplanactiviteit bouwwerken bodemgevoelig gebouw op bodemgevoelige locatie\n\n**Lid 1.**\n\nDe toelaatbare kwaliteit van de bodem, bedoeld in artikel 22.29, eerste lid, onder c, is de interventiewaarde bodemkwaliteit, bedoeld in bijlage IIA bij het Besluit activiteiten leefomgeving.\n\n**Lid 2.**\n\nEr is sprake van overschrijding van de toelaatbare kwaliteit als voor ten minste \u00e9\u00e9n stof de gemiddelde gemeten concentratie in meer dan 25 m\u00b3 bodemvolume hoger is dan de interventiewaarde bodemkwaliteit.\n\n**Lid 3.**\n\nHet zinsdeel \u00abin meer dan 25 m\u00b3 bodemvolume\u00bb in het tweede lid is niet van toepassing voor zover het gaat om aanwezigheid van asbest.\n\n###### Artikel 22.31 Voorschrift omgevingsvergunning omgevingsplanactiviteit bouwwerken bodemgevoelig gebouw op bodemgevoelige locatie: na einde activiteit\n\nAan een omgevingsvergunning voor een bodemgevoelig gebouw op een bodemgevoelige locatie die is verleend met toepassing van artikel 22.29, eerste lid, aanhef en onder c, onder 2, wordt in ieder geval het voorschrift verbonden dat het gebouw, of een gedeelte daarvan, alleen in gebruik wordt genomen nadat het college van burgemeester en wethouders is ge\u00efnformeerd over de wijze waarop er een of meer sanerende of andere beschermende maatregelen zijn getroffen als bedoeld in artikel 22.29.\n\n###### Artikel 22.32 Specifieke beoordelingsregel aanvraag binnenplanse omgevingsvergunning omgevingsplanactiviteit bouwwerken bij regels over een wijzigingsbevoegdheid of uitwerkingsplicht\n\n**Lid 1.**\n\nIn afwijking van artikel 22.29, eerste lid, aanhef en onder a, kan de omgevingsvergunning voor een activiteit die in strijd is met de in dat onderdeel bedoelde regels toch worden verleend als de activiteit niet in strijd is met regels voor de toepassing van een wijzigingsbevoegdheid of het voldoen aan een uitwerkingsplicht in het tijdelijke deel van dit omgevingsplan, bedoeld in artikel 22.1, onder a, van de Omgevingswet.\n\n**Lid 2.**\n\nOp de beslissing of een omgevingsvergunning met toepassing van het eerste lid kan worden verleend, zijn van overeenkomstige toepassing:\n\na.  artikel 8.0b, eerste lid, en tweede lid, aanhef en onder a, van het Besluit kwaliteit leefomgeving;\nb.  artikel 8.0c, eerste lid, en tweede lid, aanhef en onder a, van het Besluit kwaliteit leefomgeving; en\nc.  artikel 8.0d, eerste lid, en tweede lid, aanhef en onder a, van het Besluit kwaliteit leefomgeving.\n\n###### Artikel 22.33 Specifieke beoordelingsregels aanvraag binnenplanse omgevingsvergunning omgevingsplanactiviteit bouwwerken bij voorbereidingsbesluit of aanwijzing als beschermd stads- of dorpsgezicht\n\n**Lid 1.**\n\nIn afwijking van artikel 22.29 wordt de omgevingsvergunning geweigerd, als voor de locatie waarop de aanvraag betrekking heeft van kracht is:\n\na.  een voorbereidingsbesluit als bedoeld in artikel 4.103 of 4.104 van de Invoeringswet Omgevingswet, een als voorbereidingsbesluit geldend trac\u00e9besluit als bedoeld in artikel 4.49 van de Invoeringswet Omgevingswet of een als voorbereidingsbesluit geldend besluit krachtens de Wet luchtvaart als bedoeld in artikel 4.104a van de Invoeringswet Omgevingswet; of\nb.  een aanwijzing als beschermd stads- of dorpsgezicht als bedoeld in artikel 4.35 van de Invoeringswet Omgevingswet waarvoor het omgevingsplan dat voorziet in de bescherming van het stads- of dorpsgezicht nog niet in werking is getreden.\n\n**Lid 2.**\n\nIn afwijking van het eerste lid kan de omgevingsvergunning toch worden verleend als de activiteit niet in strijd is met het in voorbereiding zijnde omgevingsplan respectievelijk het in voorbereiding zijnde omgevingsplan dat voorziet in de bescherming van het stads- of dorpsgezicht.\n\n###### Artikel 22.34 Voorschriften over archeologische monumentenzorg binnenplanse omgevingsvergunning omgevingsplanactiviteit bouwwerken\n\n**Lid 1.**\n\nAls dat in het tijdelijke deel van dit omgevingsplan, bedoeld in artikel 22.1, onder a, van de Omgevingswet, is bepaald, kunnen aan een omgevingsvergunning voor een bouwactiviteit in het belang van de archeologische monumentenzorg voorschriften worden verbonden.\n\n**Lid 2.**\n\nArtikel 22.303, eerste lid, is op het verbinden van die voorschriften van overeenkomstige toepassing.\n\n###### Artikel 22.35 Aanvraagvereisten binnenplanse omgevingsvergunning omgevingsplanactiviteit bouwwerken\n\nBij een aanvraag om een omgevingsvergunning voor een omgevingsplanactiviteit met betrekking tot een bouwwerk worden voor de toetsing aan dit omgevingsplan in ieder geval de volgende gegevens en bescheiden verstrekt:\n\na.  een opgave van de bouwkosten;\nb.  het beoogde en het huidige gebruik van het bouwwerk en de bijbehorende gronden waarop de aanvraag betrekking heeft;\nc.  een opgave van de bruto inhoud in m\u00b3 en de bruto vloeroppervlakte in m\u00b2 van het deel van het bouwwerk waarop de aanvraag betrekking heeft;\nd.  een situatietekening van de bestaande toestand en een situatietekening van de nieuwe toestand met daarop:\n    1.  de afmetingen van het perceel en bebouwd oppervlak;\n    2.  de situering van het bouwwerk ten opzichte van de perceelsgrenzen en de wegzijde;\n    3.  de wijze waarop de locatie wordt ontsloten;\n    4.  de aangrenzende locaties en de daarop voorkomende bebouwing; en\n    5.  het beoogd gebruik van de gronden behorende bij het voorgenomen bouwwerk;\ne.  de hoogte van het bouwwerk ten opzichte van het straatpeil en het aantal bouwlagen;\nf.  de inrichting van parkeervoorzieningen op het eigen terrein;\ng.  gegevens en bescheiden die samenhangen met een uit te brengen advies van de Agrarische Adviescommissie in geval van een aanvraag voor een bouwactiviteit op een locatie waaraan een agrarische functie is toegedeeld;\nh.  voor zover dat in het tijdelijke deel van dit omgevingsplan, bedoeld in artikel 22.1, onder a, van de Omgevingswet, is bepaald: een rapport waarin de archeologische waarde van de locatie in voldoende mate is vastgesteld;\ni.  de volgende gegevens en bescheiden voor de toetsing aan de regels over redelijke eisen van welstand, beoordeeld volgens de criteria van de welstandsnota, bedoeld in artikel 12a, eerste lid, van de Woningwet, zoals dat artikel luidde voor de inwerkingtreding van de Omgevingswet:\n    1.  tekeningen van alle gevels van het bouwwerk, inclusief de gevels van belendende bebouwing, waaruit blijkt hoe het geplande bouwwerk in de directe omgeving past;\n    2.  principedetails van gezichtsbepalende delen van het bouwwerk;\n    3.  kleurenfoto's van de bestaande situatie en de omliggende bebouwing; en\n    4.  een opgave van de toe te passen bouwmaterialen in de uitwendige scheidingsconstructie en de kleur daarvan, waaronder in ieder geval het materiaal en de kleur van de gevels, het voegwerk, kozijnen, ramen en deuren, balkonhekken, dakgoten, boeidelen en de dakbedekking;\nj.  als de aanvraag betrekking heeft op een bodemgevoelig gebouw op een bodemgevoelige locatie:\n    1.  de onderzoeken, bedoeld in paragraaf 5.2.2 van het Besluit activiteiten leefomgeving, tenzij het gaat om een locatie die is aangewezen in dit omgevingsplan waar een overschrijding van de toelaatbare kwaliteit, bedoeld in artikel 22.30, redelijkerwijs is uit te sluiten; en\n    2.  als de toelaatbare kwaliteit, bedoeld in artikel 22.30, wordt overschreden: gegevens en bescheiden die aannemelijk maken dat een sanerende of andere beschermende maatregel wordt getroffen, tenzij het gaat om een locatie die is aangewezen in dit omgevingsplan waar een overschrijding van de toelaatbare kwaliteit, bedoeld in artikel 22.30, redelijkerwijs is uit te sluiten; en\nk.  overige gegevens en bescheiden die samenhangen met een eventueel benodigde toetsing aan dit omgevingsplan.\n\n##### SubParagraaf 22.2.7.3 Activiteiten met betrekking tot bouwwerken van rechtswege in overeenstemming met dit omgevingsplan\n\n###### Artikel 22.36 Binnenplanse vergunningvrije activiteiten van rechtswege in overeenstemming met dit omgevingsplan\n\nOnverminderd de overige bepalingen van deze afdeling en de bepalingen van afdeling 22.3 zijn in ieder geval in overeenstemming met dit omgevingsplan:\n\na.  het bouwen, in stand houden en gebruiken van een bijbehorend bouwwerk of een uitbreiding daarvan als bedoeld in artikel 22.27, onder a, als in aanvulling op de in dat onderdeel gestelde eisen ook wordt voldaan aan de volgende eisen:\n    1.  voor zover op een afstand van niet meer dan 4 m van het oorspronkelijk hoofdgebouw, niet hoger dan:\n        i.  5 m;\n        ii. 0,3 m boven de bovenkant van de scheidingsconstructie met de tweede bouwlaag van het hoofdgebouw; en\n        iii.het hoofdgebouw;\n    2.  voor zover op een afstand van meer dan 4 m van het oorspronkelijk hoofdgebouw:\n        i.  als het bijbehorend bouwwerk of de uitbreiding daarvan hoger is dan 3 m: voorzien van een schuin dak, de dakvoet niet hoger dan 3 m, de daknok gevormd door twee of meer schuine dakvlakken, met een hellingshoek van niet meer dan 55\u00b0, en waarbij de hoogte van de daknok niet meer is dan 5 m en verder wordt begrensd door de volgende formule: maximale daknokhoogte \\[m\\] = (afstand daknok tot de perceelsgrens \\[m\\] x 0,47) + 3; en\n        ii. functioneel ondergeschikt aan het hoofdgebouw, tenzij het gaat om huisvesting in verband met mantelzorg;\n    3.  de oppervlakte van bijbehorende bouwwerken in het bebouwingsgebied niet meer dan:\n        i.  bij een bebouwingsgebied kleiner dan of gelijk aan 100 m\u00b2: 50% van dat bebouwingsgebied;\n        ii. bij een bebouwingsgebied groter dan 100 m\u00b2 en kleiner dan of gelijk aan 300 m\u00b2: 50 m\u00b2, vermeerderd met 20% van het deel van het bebouwingsgebied dat groter is dan 100 m\u00b2; en\n        iii.bij een bebouwingsgebied groter dan 300 m\u00b2: 90 m\u00b2, vermeerderd met 10% van het deel van het bebouwingsgebied dat groter is dan 300 m\u00b2, tot een maximum van in totaal 150 m\u00b2; en\n    4.  uitbreiding van of gelegen aan of bij een hoofdgebouw, anders dan:\n        i.  een woonwagen;\n        ii. een hoofdgebouw waarvoor in de omgevingsvergunning voor de bouwactiviteit of de omgevingsplanactiviteit bestaande uit een bouwactiviteit is bepaald dat de vergunninghouder na het verstrijken van een bij die vergunning gestelde termijn verplicht is de voor de verlening van de vergunning bestaande toestand te hebben hersteld; of\n        iii.een bouwwerk voor recreatief nachtverblijf door \u00e9\u00e9n huishouden;\nb.  het bouwen, in stand houden en gebruiken van een erf- of perceelafscheiding als bedoeld in artikel 22.27, onder f; en\nc.  het gebruiken van een bestaand bouwwerk voor huisvesting in verband met mantelzorg.\n\n###### Artikel 22.37 Bijbehorend bouwwerk in bijzondere gevallen\n\n**Lid 1.**\n\nAls een bijbehorend bouwwerk als bedoeld in artikel 22.36, onder a, bestaat uit een deel dat op meer, en een deel dat op minder dan 4 m van het oorspronkelijk hoofdgebouw is gelegen zonder een inwendige scheidingsconstructie tussen beide delen, is op het deel dat op minder dan 4 m van het oorspronkelijk hoofdgebouw is gelegen artikel 22.36, onder a, onder 2, onder ii, van overeenkomstige toepassing.\n\n**Lid 2.**\n\nAls een bijbehorend bouwwerk als bedoeld in artikel 22.36, onder a, wordt gebruikt voor huisvesting in verband met mantelzorg, gelden in plaats van de in artikel 22.36, onder a, onder 3, gestelde eisen de volgende eisen:\n\na.  in zijn geheel of in delen verplaatsbaar;\nb.  de oppervlakte niet meer dan 100 m\u00b2; en\nc.  buiten de bebouwde kom.\n\n###### Artikel 22.38 Inperkingen artikel 22.36 vanwege cultureel erfgoed\n\nArtikel 22.36 is niet van toepassing op een activiteit die wordt verricht:\n\na.  in, aan, op of bij een gemeentelijk monument, voorbeschermd gemeentelijk monument, provinciaal monument, voorbeschermd provinciaal monument, rijksmonument of voorbeschermd rijksmonument; of\nb.  op een locatie waaraan in dit omgevingsplan de functie-aanduiding rijksbeschermd stads- of dorpsgezicht is gegeven.\n\n###### Artikel 22.39 Inperkingen artikel 22.36 vanwege externe veiligheid\n\nArtikel 22.36, aanhef en onder a en c, is niet van toepassing op een activiteit die wordt verricht:\n\na.  op een locatie in een in het tijdelijke deel van dit omgevingsplan, bedoeld in artikel 22.1, onder a, van de Omgevingswet, opgenomen veiligheidszone, getypeerd als A-zone of B-zone, rondom een munitieopslag of een locatie voor activiteiten met ontplofbare stoffen;\nb.  op een locatie waarop de activiteit op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet, niet is toegestaan vanwege het overschrijden van het plaatsgebonden risico van 10\\-\u2076 per jaar als gevolg van de aanwezigheid van een locatie voor een vergunningplichtige milieubelastende activiteit, transportroute of buisleiding of vanwege de ligging in een belemmeringenstrook voor het onderhoud van een buisleiding; of\nc.  op een locatie binnen een afstand als bedoeld in:\n    1.  artikel 4.421, eerste lid, onder b, of tweede lid, van het Besluit activiteiten leefomgeving, voor zover het eerste lid, aanhef en onder b, van dat artikel van toepassing is;\n    2.  artikel 4.472c, eerste lid, van het Besluit activiteiten leefomgeving, voor zover het tweede lid van dat artikel van toepassing is;\n    3.  artikel 4.484, eerste lid, van het Besluit activiteiten leefomgeving, voor zover het tweede lid van dat artikel van toepassing is;\n    4.  artikel 4.524, eerste of tweede lid, van het Besluit activiteiten leefomgeving, voor zover het derde lid van dat artikel van toepassing is;\n    5.  artikel 4.532, eerste lid, van het Besluit activiteiten leefomgeving, voor zover het tweede lid van dat artikel van toepassing is;\n    6.  artikel 4.542, eerste lid, van het Besluit activiteiten leefomgeving, voor zover het tweede lid van dat artikel van toepassing is;\n    7.  artikel 4.866, eerste of tweede lid, van het Besluit activiteiten leefomgeving, voor zover het derde lid van dat artikel van toepassing is;\n    8.  artikel 4.899, eerste lid, onder b, of derde lid, van het Besluit activiteiten leefomgeving, voor zover het eerste lid, aanhef en onder b, of het tweede lid van dat artikel van toepassing is;\n    9.  artikel 4.905, eerste lid, onder b, of tweede lid, van het Besluit activiteiten leefomgeving, voor zover het eerste lid, aanhef en onder b, of het derde lid van dat artikel van toepassing is;\n    10. artikel 4.914, eerste lid, onder b, van het Besluit activiteiten leefomgeving, voor zover het eerste lid, aanhef en onder b, of het tweede lid van dat artikel van toepassing is;\n    11. artikel 4.962, eerste lid, onder b, van het Besluit activiteiten leefomgeving, voor zover het eerste lid, aanhef en onder b, of het tweede lid van dat artikel van toepassing is;\n    12. artikel 4.1008, eerste lid, onder b, of tweede lid, onder b, van het Besluit activiteiten leefomgeving, voor zover het eerste lid, aanhef en onder b, het tweede lid, aanhef en onder b, of het derde lid van dat artikel van toepassing is; of\n    13. artikel 4.1101, eerste lid, onder b, van het Besluit activiteiten leefomgeving, voor zover het eerste lid, aanhef en onder b, of het tweede lid van dat artikel van toepassing is.\n\n#### Paragraaf 22.2.8 Overgangsrecht bestaande bouwwerken\n\n##### Artikel 22.40 Overgangsrecht bestaande bouwwerken\n\nEen bouwwerk waarop het overgangsrecht voor bestaande bouwwerken in het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet, van toepassing is, mag in stand worden gehouden.\n\n### Afdeling 22.3 MILIEUBELASTENDE ACTIVITEITEN\n\n#### Paragraaf 22.3.1 Algemene bepalingen\n\n##### Artikel 22.41 Algemeen toepassingsbereik\n\n###### Lid 1.\n\nDeze afdeling is van toepassing op een milieubelastende activiteit als bedoeld in de bijlage bij de Omgevingswet.\n\n###### Lid 2.\n\nDeze afdeling is niet van toepassing op:\n\na.  wonen;\nb.  het feitelijk verrichten van bouw- en sloopwerkzaamheden aan bouwwerken of het feitelijk verrichten van onderhoudswerkzaamheden aan een bouwwerk of van een terrein;\nc.  een milieubelastende activiteit die in hoofdzaak in de openbare buitenruimte wordt verricht;\nd.  doorgaand verkeer op wegen, vaarwegen en spoorwegen;\ne.  een evenement:\n    1.  dat ergens anders plaatsvindt dan op een locatie voor evenementen;\n    2.  dat geen festiviteit als bedoeld in artikel 5.68 van het Besluit kwaliteit leefomgeving is; of\n    3.  waarover geluidregels zijn gesteld bij of krachtens een gemeentelijke verordening;\nf.  het verrichten van werkzaamheden met een mobiele installatie op een weiland, akker of bos die geen verplaatsbaar mijnbouwwerk als bedoeld in artikel 4.1116 van het Besluit activiteiten leefomgeving is; en\ng.  bruggen, viaducten, verkeerstunnels en andere ondergronds gelegen bouwwerken voor het vervoer van personen of goederen en beweegbare waterkeringen.\n\n###### Lid 3.\n\nHet tweede lid geldt niet voor milieubelastende activiteiten die bestaan uit het lozen op of in de bodem of op de riolering, voor zover het gaat om de gevolgen van het lozen voor de bodem, voor de voorzieningen voor de inzameling en het transport van afvalwater of voor het zuiveringtechnisch werk.\n\n###### Lid 4.\n\nHet tweede lid geldt niet voor de activiteiten, bedoeld in paragraaf 22.3.7.\n\n##### Artikel 22.42 Oogmerken\n\nDe regels in deze afdeling zijn gesteld met het oog op:\n\na.  het waarborgen van de veiligheid;\nb.  het beschermen van de gezondheid; en\nc.  het beschermen van het milieu, waaronder:\n    1.  het beschermen en verbeteren van de kwaliteit van lucht, bodem en de chemische en ecologische kwaliteit van watersystemen;\n    2.  het doelmatig gebruik van energie en grondstoffen; en\n    3.  een doelmatig beheer van afvalstoffen.\n\n##### Artikel 22.43 Normadressaat\n\nAan deze afdeling wordt voldaan door degene die de activiteit verricht. Diegene draagt zorg voor de naleving van de regels over de activiteit.\n\n##### Artikel 22.44 Specifieke zorgplicht\n\n###### Lid 1.\n\nDegene die een activiteit verricht en weet of redelijkerwijs kan vermoeden dat die activiteit nadelige gevolgen kan hebben voor de belangen, bedoeld in artikel 22.42, is verplicht:\n\na.  alle maatregelen te treffen die redelijkerwijs van diegene kunnen worden gevraagd om die gevolgen te voorkomen;\nb.  voor zover die gevolgen niet kunnen worden voorkomen: die gevolgen zoveel mogelijk te beperken of ongedaan te maken; en\nc.  als die gevolgen onvoldoende kunnen worden beperkt: die activiteit achterwege te laten voor zover dat redelijkerwijs van diegene kan worden gevraagd.\n\n###### Lid 2.\n\nDeze plicht houdt in ieder geval in dat:\n\na.  alle passende preventieve maatregelen tegen milieuverontreiniging worden getroffen;\nb.  alle passende preventieve maatregelen ter bescherming van de gezondheid worden getroffen;\nc.  de beste beschikbare technieken worden toegepast;\nd.  geen significante milieuverontreiniging wordt veroorzaakt;\ne.  alle passende maatregelen worden getroffen voor het voorkomen van ongewone voorvallen en de nadelige gevolgen daarvan, bedoeld in artikel 19.1, eerste lid, van de Omgevingswet;\nf.  afvalwater dat wordt geloosd en gekanaliseerde emissies van stoffen in de lucht doelmatig kunnen worden bemonsterd;\ng.  metingen representatief zijn en monsters niet worden verdund;\nh.  meetresultaten op geschikte wijze worden geregistreerd, verwerkt, en gepresenteerd;\ni.  voor zover verontreiniging van de bodem ontstaat, herstel van de bodem redelijkerwijs mogelijk blijft; en\nj.  afvalstoffen worden afgevoerd na be\u00ebindiging van een activiteit.\n\n###### Lid 3.\n\nDe plicht, bedoeld in het eerste lid, houdt in ieder geval ook in dat:\n\na.  de nadelige gevolgen voor het milieu van het verkeer van personen en goederen van en naar de activiteit zo veel mogelijk worden voorkomen of beperkt; en\nb.  de duisternis en het donkere landschap worden beschermd in door het bevoegd gezag aangewezen gebieden.\n\n###### Lid 4.\n\nHet eerste lid, voor zover het ziet op het tweede lid, en het tweede lid, zijn niet van toepassing op een milieubelastende activiteit die is aangewezen in hoofdstuk 3 van het Besluit activiteiten leefomgeving.\n\n##### Artikel 22.45 Maatwerkvoorschriften\n\n###### Lid 1.\n\nEen maatwerkvoorschrift kan worden gesteld over de artikelen 22.44, 22.49 en 22.50 en de paragrafen 22.3.2 tot en met 22.3.26.\n\n###### Lid 2.\n\nMet een maatwerkvoorschrift kan worden afgeweken van de artikelen 22.49 en 22.50 en de paragrafen 22.3.2 tot en met 22.3.26.\n\n###### Lid 3.\n\nEen maatwerkvoorschrift wordt gesteld met het oog op de belangen, bedoeld in artikel 22.42.\n\n###### Lid 4.\n\nOp het stellen van een maatwerkvoorschrift over een milieubelastende activiteit zijn de instructieregels in paragraaf 5.1.4 en artikel 5.165 van het Besluit kwaliteit leefomgeving, van overeenkomstige toepassing.\n\n##### Artikel 22.46 Algemene gegevens bij het verstrekken van gegevens en bescheiden\n\nAls gegevens en bescheiden worden verstrekt aan het college van burgemeester en wethouders, worden die ondertekend en voorzien van:\n\na.  de aanduiding van de activiteit;\nb.  de naam en het adres van degene die de activiteit verricht;\nc.  het adres waarop de activiteit wordt verricht; en\nd.  de dagtekening.\n\n##### Artikel 22.47 Gegevens bij wijzigen naam, adres of normadressaat\n\n###### Lid 1.\n\nVoordat de naam of het adres, bedoeld in artikel 22.46, wijzigen, worden de daardoor gewijzigde gegevens verstrekt aan het college van burgemeester en wethouders.\n\n###### Lid 2.\n\nTen minste vier weken voordat de activiteit door een ander zal gaan worden verricht, worden de daardoor gewijzigde gegevens verstrekt aan het college van burgemeester en wethouders.\n\n##### Artikel 22.48 Gegevens en bescheiden op verzoek van het college van burgemeester en wethouders\n\n###### Lid 1.\n\nOp verzoek van het college van burgemeester en wethouders worden de gegevens en bescheiden verstrekt die nodig zijn om te bezien of de algemene regels uit dit omgevingsplan en maatwerkvoorschriften op grond van dit omgevingsplan voor de activiteit toereikend zijn gezien de ontwikkelingen van de technische mogelijkheden tot het beschermen van het milieu en de ontwikkelingen met betrekking tot de kwaliteit van het milieu.\n\n###### Lid 2.\n\nGegevens en bescheiden worden verstrekt voor zover degene die de activiteit verricht er redelijkerwijs de beschikking over kan krijgen.\n\n##### Artikel 22.49 Informeren over een ongewoon voorval\n\n###### Lid 1.\n\nHet college van burgemeester en wethouders wordt onverwijld ge\u00efnformeerd over een ongewoon voorval.\n\n###### Lid 2.\n\nHet eerste lid geldt niet voor:\n\na.  milieubelastende activiteiten die zijn aangewezen in hoofdstuk 3 van het Besluit activiteiten leefomgeving; en\nb.  ongewone voorvallen bij wonen.\n\n##### Artikel 22.50 Gegevens en bescheiden bij een ongewoon voorval\n\n###### Lid 1.\n\nZodra de volgende gegevens en bescheiden bekend zijn, worden ze verstrekt aan het college van burgemeester en wethouders:\n\na.  informatie over de oorzaken van het ongewoon voorval en de omstandigheden waaronder het ongewoon voorval zich heeft voorgedaan;\nb.  informatie over de vrijgekomen stoffen en hun eigenschappen;\nc.  andere gegevens die nodig zijn om de aard en de ernst van de gevolgen voor de fysieke leefomgeving te kunnen inschatten; en\nd.  informatie over de maatregelen die zijn getroffen of worden overwogen om de nadelige gevolgen van het ongewoon voorval te voorkomen als bedoeld in artikel 19.1, eerste lid, van de Omgevingswet.\n\n###### Lid 2.\n\nHet eerste lid geldt niet voor:\n\na.  milieubelastende activiteiten die zijn aangewezen in hoofdstuk 3 van het Besluit activiteiten leefomgeving; en\nb.  ongewone voorvallen bij wonen.\n\n#### Paragraaf 22.3.2 Energiebesparing\n\n##### Artikel 22.51 Toepassingsbereik\n\nDeze paragraaf is niet van toepassing op een milieubelastende activiteit die is aangewezen in de afdelingen 3.3 tot en met 3.11 van het Besluit activiteiten leefomgeving.\n\n##### Artikel 22.52 Energie: maatregelen\n\n###### Lid 1.\n\nAlle energiebesparende maatregelen met een terugverdientijd van ten hoogste vijf jaar worden getroffen.\n\n###### Lid 2.\n\nHet eerste lid is niet van toepassing:\n\na.  als het energieverbruik van de activiteit en andere milieubelastende activiteiten die worden verricht op dezelfde locatie en die de activiteit functioneel ondersteunen, in het voorafgaande jaar kleiner is dan 50.000 kWh aan elektriciteit en 25.000 m\u00b3 aardgasequivalenten aan brandstoffen;\nb.  als artikel 15.51 of 16.5 van de Wet milieubeheer van toepassing is; of\nc.  op energiebesparende maatregelen aan een gebouw of gedeelte daarvan als bedoeld in artikel 3.84 van het Besluit bouwwerken leefomgeving.\n\n###### Lid 3.\n\nAan het eerste lid wordt in ieder geval voldaan door het treffen van de maatregelen die zijn opgenomen in bijlage VII, onderdeel 16, bij de Omgevingsregeling.\n\n###### Lid 4.\n\nDit artikel is van toepassing tot 1 december 2023.\n\n##### Artikel 22.52a Energie: overgangsrecht maatregelen en informatieplicht\n\n###### Lid 1.\n\nAls voor de inwerkingtreding van de Omgevingswet op grond van artikel 2.15, tweede, tiende of elfde lid, van het Activiteitenbesluit milieubeheer gegevens en bescheiden zijn verstrekt of hadden moeten worden verstrekt, blijven de uit artikel 2.15 van het Activiteitenbesluit milieubeheer, zoals dat artikel luidde voor de inwerkingtreding van de Omgevingswet, volgende verplichtingen en de verplichtingen volgend uit de regels die bij of krachtens dat artikel in samenhang met artikel 1.7, eerste lid, van het Activiteitenbesluit milieubeheer, zoals dat artikel luidde voor de inwerkingtreding van de Omgevingswet, zijn gesteld, tot 1 december 2023 van toepassing.\n\n###### Lid 2.\n\nOp een activiteit waarop het eerste lid van toepassing is, is gedurende de periode, bedoeld in dat lid, artikel 22.52 niet van toepassing.\n\n#### Paragraaf 22.3.3 Zwerfafval\n\n##### Artikel 22.53 Afval: zwerfvuil\n\nMet het oog op het doelmatig beheer van afvalstoffen worden binnen een straal van 25 m rond de begrenzing van de locatie waarop de activiteit wordt verricht, zo vaak als nodig etenswaren, verpakkingen, sport- of spelmaterialen, of andere materialen verwijderd die van de activiteit afkomstig zijn.\n\n#### Paragraaf 22.3.4 Geluid\n\n##### SubParagraaf 22.3.4.1 Algemene bepalingen\n\n###### Artikel 22.54 Toepassingsbereik\n\n**Lid 1.**\n\nParagraaf 22.3.4 is van toepassing op het geluid door een activiteit op of in een geluidgevoelig gebouw dat is toegelaten op grond van een omgevingsplan of een omgevingsvergunning voor een omgevingsplanactiviteit\n\n**Lid 2.**\n\nIn afwijking van het eerste lid is deze paragraaf niet van toepassing op geluid door een activiteit:\n\na.  op of in een geluidgevoelig gebouw, dat geheel of gedeeltelijk ligt op een gezoneerd industrieterrein of op een industrieterrein waarvoor geluidproductieplafonds als omgevingswaarden zijn vastgesteld;\nb.  op of in een geluidgevoelig gebouw, dat is toegelaten op grond van een omgevingsplan of een omgevingsvergunning voor een omgevingsplanactiviteit voor een duur van niet meer dan tien jaar; en\nc.  op een niet-geluidgevoelige gevel.\n\n**Lid 3.**\n\nDeze paragraaf is niet van toepassing op het geluid van:\n\na.  het met een verplaatsbaar mijnbouwwerk aanleggen, aanpassen, testen, onderhouden, repareren en buiten gebruik stellen van een boorgat of stimuleren van een voorkomen via een boorgat, bedoeld in artikel 4.1116 van het Besluit activiteiten leefomgeving; of\nb.  spoorvoertuigen op spoorwegemplacementen.\n\n**Lid 4.**\n\nDeze paragraaf is alleen van toepassing op het geluid door activiteiten bij detailhandel als:\n\na.  een of meer elektromotoren aanwezig zijn met een gezamenlijk vermogen van meer dan 1,5 kW, met uitzondering van elektromotoren met een vermogen van 0,25 kW of minder; of\nb.  een of meer stookinstallaties aanwezig zijn met een nominaal thermisch ingangsvermogen van meer dan 130 kW.\n\n###### Artikel 22.55 Toepassingsbereik: eerbiedigende werking\n\n**Lid 1.**\n\nIn afwijking van artikel 22.54, tweede lid, onder b, is deze paragraaf ook van toepassing op het geluid door een activiteit op of in een geluidgevoelig gebouw, dat is toegelaten voor een duur van niet meer dan tien jaar:\n\na.  in het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\nb.  in een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n**Lid 2.**\n\nIn afwijking van artikel 22.54 is deze paragraaf niet van toepassing op het geluid door een activiteit op of in een geluidgevoelig gebouw dat nog niet aanwezig is als:\n\na.  de activiteit al werd verricht voor de inwerkingtreding van de Omgevingswet en op een locatie is toegelaten op grond van:\n    1.  het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\n    2.  een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet; en\nb.  het geluidgevoelig gebouw mag worden gebouwd op grond van:\n    1.  het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\n    2.  een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n###### Artikel 22.56 Geluid: meerdere activiteiten beschouwen als \u00e9\u00e9n activiteit\n\nOnverminderd artikel 22.41 worden voor de toepassing van paragraaf 22.3.4 als \u00e9\u00e9n activiteit beschouwd, meerdere activiteiten die worden verricht op dezelfde locatie en die:\n\na.  rechtstreeks met elkaar samenhangen en met elkaar in technisch verband staan; of\nb.  elkaar functioneel ondersteunen.\n\n###### Artikel 22.57 Geluid: waar waarden gelden\n\nDe waarden voor het geluid door een activiteit gelden:\n\na.  als het gaat om een geluidgevoelig gebouw: op de gevel;\nb.  als het gaat om een nieuw te bouwen geluidgevoelig gebouw: op de locatie waar een gevel mag komen;\nc.  in afwijking van onder a en b, als het gaat om een woonschip of woonwagen: op de begrenzing van de locatie voor het plaatsen van dat woonschip of die woonwagen; en\nd.  als het gaat om een geluidgevoelige ruimte: in een geluidgevoelige ruimte.\n\n###### Artikel 22.58 Geluid: functionele binding\n\nDe waarden voor geluid zijn niet van toepassing op het geluid door een activiteit op of in een geluidgevoelig gebouw dat een functionele binding heeft met die activiteit.\n\n###### Artikel 22.59 Geluid: voormalige functionele binding\n\nBij een agrarische activiteit zijn de waarden voor geluid niet van toepassing op of in een geluidgevoelig gebouw dat:\n\na.  op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet of een voor de inwerkingtreding van de Omgevingswet aangevraagde omgevingsvergunning, behoort of heeft behoord tot die agrarische activiteit en door een derde bewoond mag worden; of\nb.  eerder functioneel verbonden was met die agrarische activiteit en waarvoor op grond van artikel 5.62 van het Besluit kwaliteit leefomgeving in dit omgevingsplan of een omgevingsvergunning voor een buitenplanse omgevingsplanactiviteit is bepaald dat de waarden voor geluid niet van toepassing zijn.\n\n###### Artikel 22.60 Geluid: onderzoek\n\n**Lid 1.**\n\nIn de volgende gevallen wordt er een geluidonderzoek verricht:\n\na.  als tussen 19.00 en 7.00 uur per dag gemiddeld meer dan vier transportbewegingen plaatsvinden met motorvoertuigen waarvan de massa van het ledig voertuig vermeerderd met het laadvermogen meer is dan 3.500 kg en binnen een afstand van 50 m van de begrenzing van de locatie waarop de activiteit wordt verricht geluidgevoelige gebouwen aanwezig zijn, tenzij het gaat om het bieden van gelegenheid voor het tanken van motorvoertuigen van derden of een activiteit waarvan horeca-activiteiten de kern vormen;\nb.  bij het opwekken van elektriciteit met een windturbine met een rotordiameter van meer dan 2 m, bedoeld in artikel 3.11 van het Besluit activiteiten leefomgeving;\nc.  als in de buitenlucht metalen in bulk worden overgeslagen of in de buitenlucht metalen mechanisch worden bewerkt;\nd.  bij het reinigen van afvalwater door waterstraal- of oppervlaktebeluchters met een capaciteit van 120.000 of meer vervuilingseenheden;\ne.  bij het neutraliseren van airbags of gordelspanners door deze te ontsteken;\nf.  bij het vervaardigen van betonmortel of betonwaren;\ng.  bij een binnenschietbaan als de afstand van de binnenschietbaan tot het dichtstbijzijnde geluidgevoelige gebouw kleiner is dan 50 m;\nh.  bij een buitenschietbaan als bedoeld in artikel 22.79; en\ni.  als het op basis van de aard van de activiteit aannemelijk is dat:\n    1.  in enige ruimte op de locatie waarop de activiteit wordt verricht, het equivalente geluidniveau (LAeq) veroorzaakt door de ten gehore gebrachte muziek in de representatieve bedrijfssituatie, meer bedraagt dan:\n        i.  70 dB(A), als die ruimte in- of aanpandig is gelegen met geluidgevoelige gebouwen; of\n        ii. 80 dB(A), in andere gevallen dan bedoeld onder i; of\n    2.  in de buitenlucht of op een open terrein muziek ten gehore zal worden gebracht.\n\n**Lid 2.**\n\nHet gemiddelde aantal transportbewegingen is een gemiddelde gemeten over de periode van een jaar.\n\n**Lid 3.**\n\nVoor een activiteit waarvan agrarische activiteiten de kern vormen, geldt in afwijking van het eerste lid, onder a, het aantal transportbewegingen tussen 19.00 en 6.00 uur.\n\n**Lid 4.**\n\nUit het rapport van een geluidonderzoek, bedoeld in het eerste lid, blijkt op grond van verrichte geluidsmetingen of geluidsberekeningen of wordt voldaan aan:\n\na.  de waarden, bedoeld in de paragrafen 22.3.4.2, 22.3.4.3 en 22.3.4.4; of\nb.  de van toepassing zijnde geluidswaarden van de omgevingsvergunning of een maatwerkvoorschrift. In het rapport wordt aangegeven welke voorzieningen worden getroffen om te voorkomen dat de waarden, bedoeld onder a en b, worden overschreden.\n\n###### Artikel 22.61 Gegevens en bescheiden: rapport geluidonderzoek\n\n**Lid 1.**\n\nTen minste vier weken voor het begin van de activiteit wordt het rapport van het geluidonderzoek, bedoeld in artikel 22.60, verstrekt aan het college van burgemeester en wethouders.\n\n**Lid 2.**\n\nTen minste vier weken voordat de activiteit op een andere manier wordt verricht dan op grond van de gegevens in het rapport van het geluidonderzoek, worden de gewijzigde gegevens verstrekt aan het college van burgemeester en wethouders.\n\n###### Artikel 22.61a Gegevens en bescheiden\n\n**Lid 1.**\n\nDit artikel is van toepassing op een activiteit op een gezoneerd industrieterrein.\n\n**Lid 2.**\n\nDit artikel is niet van toepassing op een activiteit waar:\n\na.  tussen 19.00 en 7.00 uur gemiddeld niet meer dan vier transportbewegingen per dag plaatsvinden met motorvoertuigen waarvan de massa van het ledig voertuig vermeerderd met het laadvermogen meer is dan 3.500 kg en binnen een afstand van 50 m van de begrenzing van de locatie waarop de activiteit wordt verricht geluidgevoelige gebouwen aanwezig zijn;\nb.  het mede op basis van de aard van de activiteit, niet aannemelijk is dat in enige ruimte op de locatie waarop de activiteit wordt verricht het equivalente geluidsniveau (LAeq) veroorzaakt door de ten gehore gebrachte muziek in de representatieve bedrijfssituatie, meer bedraagt dan:\n    1.  70 dB(A), als deze ruimte in- of aanpandig is gelegen met geluidgevoelige gebouwen;\n    2.  80 dB(A), in andere gevallen dan bedoeld onder 1;\nc.  in de buitenlucht of op een open terrein geen muziek ten gehore wordt gebracht;\nd.  in de buitenlucht geen oefenterrein voor motorvoertuigen aanwezig is;\ne.  geen koelinstallatie aanwezig is die volgens de gebruiksaanwijzing behoort te zijn gevuld met meer dan 30 kg synthetisch koudemiddel;\nf.  geen gemotoriseerde modelvliegtuigen, modelvaartuigen of modelvoertuigen in de open lucht worden gebruikt;\ng.  geen parkeergelegenheid wordt geboden in een parkeergarage voor meer dan 30 personenauto\u2019s;\nh.  geen noodstroomaggregaat aanwezig is dat meer dan 50 uren per jaar in werking is; en\ni.  geen transformatoren met een maximaal gelijktijdig in te schakelen elektrisch vermogen van 200 MVA of meer, die zijn ondergebracht in een gesloten gebouw, worden gebruikt;\n\n**Lid 3.**\n\nDit artikel is ook niet van toepassing op een activiteit waarvoor op grond van hoofdstuk 2, 3, 4 of 5 van het Besluit activiteiten leefomgeving, artikel 22.61 of een ander artikel in deze afdeling een verplichting geldt om gegevens en bescheiden te verstrekken of een omgevingsvergunning aan te vragen voor het beginnen of wijzigen van die activiteit.\n\n**Lid 4.**\n\nTen minste vier weken voor het begin van een activiteit worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein; en\n    2.  de ligging van de gebouwen;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n**Lid 5.**\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### SubParagraaf 22.3.4.2 Geluid door activiteiten, anders dan door windturbines en windparken en civiele buitenschietbanen, militaire buitenschietbanen en militaire springterreinen\n\n###### Artikel 22.62 Toepassingsbereik\n\n**Lid 1.**\n\nDeze paragraaf is van toepassing op het geluid door een activiteit op of in een geluidgevoelig gebouw, met uitzondering van een activiteit als bedoeld in de paragrafen 22.3.4.3 en 22.3.4.4.\n\n**Lid 2.**\n\nDeze paragraaf is niet van toepassing op het geluid waarvoor bij maatwerkvoorschrift of maatwerkregel is bepaald dat het niet representatief is voor een activiteit.\n\n###### Artikel 22.62a (tijdelijke uitzondering windparken)\n\nDeze paragraaf is niet van toepassing op een windpark met 3 of meer windturbines.\n\n###### Artikel 22.63 Geluid: waarden voor geluidgevoelige gebouwen\n\n**Lid 1.**\n\nMet het oog op het voorkomen of het beperken van geluidhinder is het geluid door een activiteit op een geluidgevoelig gebouw, niet hoger dan de waarde, bedoeld in tabel 22.3.1.\n\n**Lid 2.**\n\nMet het oog op het voorkomen of het beperken van geluidhinder is, in afwijking van het eerste lid, het geluid van een activiteit die wordt verricht op een Activiteitenbesluit-bedrijventerrein, op een geluidgevoelig gebouw op dat terrein, niet hoger dan de waarde, bedoeld in tabel 22.3.2.\n\n**Lid 3.**\n\nMet het oog op het voorkomen of het beperken van geluidhinder is het geluid door een activiteit, in een geluidgevoelige ruimte binnen een in- of aanpandig geluidgevoelig gebouw, niet hoger dan de waarde, bedoeld in tabel 22.3.3.\n\n**Lid 4.**\n\nDe in het eerste tot en met derde lid opgenomen maximale geluidniveaus LAmax zijn niet van toepassing op het laden en lossen in de periode tussen 07.00 en 19.00 uur.\n\n###### Artikel 22.64 Geluid: waarden voor geluidgevoelige gebouwen: tankstation\n\n**Lid 1.**\n\nMet het oog op het voorkomen of het beperken van geluidhinder is, in afwijking van artikel 22.63, eerste, derde en vierde lid, het geluid door het bieden van gelegenheid voor het tanken van motorvoertuigen van derden, op een geluidgevoelig gebouw, niet hoger dan de waarde, bedoeld in tabel 22.3.4.\n\n**Lid 2.**\n\nDe in het eerste lid opgenomen maximale geluidniveaus LAmax zijn niet van toepassing op laden en lossen in de periode tussen 07.00 en 21.00 uur.\n\n###### Artikel 22.65 Geluid: waarden voor geluidgevoelige gebouwen: agrarische activiteit, niet zijnde een glastuinbouwbedrijf dat is gelegen in een glastuinbouwgebied\n\n**Lid 1.**\n\nMet het oog op het voorkomen of het beperken van geluidhinder is, in afwijking van artikel 22.63, eerste lid, het geluid door een activiteit waarvan agrarische activiteiten de kern vormen, maar dat geen glastuinbouwbedrijf is dat is gelegen in een glastuinbouwgebied, op een geluidgevoelig gebouw, niet hoger dan de waarde, bedoeld in tabel 22.3.5.\n\n**Lid 2.**\n\nMet het oog op het voorkomen of het beperken van geluidhinder is, in afwijking van artikel 22.63, derde lid, het geluid door een activiteit waarvan agrarische activiteiten de kern vormen, maar dat geen glastuinbouwbedrijf is dat is gelegen in een glastuinbouwgebied, in geluidgevoelige ruimten binnen een in- of aanpandig geluidgevoelig gebouw, niet hoger dan de waarde, bedoeld in tabel 22.3.6.\n\n**Lid 3.**\n\nBij het bepalen van het maximaal geluidniveau (LAmax), bedoeld in het eerste en tweede lid, blijft buiten beschouwing het geluid als gevolg van:\n\na.  laden en lossen en het in- en uitrijden van landbouwtractoren of motorvoertuigen met beperkte snelheid, in de periode tussen 06.00 uur en 19.00 uur;\nb.  laden en lossen in de periode tussen 19.00 uur en 06.00 uur, voor zover dat ten hoogste \u00e9\u00e9n keer in die periode plaatsvindt; en\nc.  het wassen van kasdekken in de periode tussen 19.00 uur en 6.00 uur.\n\n###### Artikel 22.66 Geluid: waarde voor geluidgevoelige gebouwen: glastuinbouwbedrijf binnen een glastuinbouwgebied\n\n**Lid 1.**\n\nMet het oog op het voorkomen of het beperken van geluidhinder is, in afwijking van artikel 22.63, eerste lid, het geluid door een glastuinbouwbedrijf dat is gelegen in een glastuinbouwgebied, op een geluidgevoelig gebouw, niet hoger dan de waarde, bedoeld in tabel 22.3.7.\n\n**Lid 2.**\n\nMet het oog op het voorkomen of het beperken van geluidhinder is in afwijking van artikel 22.63, derde lid, het geluid door een glastuinbouwbedrijf dat is gelegen in een glastuinbouwgebied, in geluidgevoelige ruimten binnen een in- of aanpandig geluidgevoelig gebouw, niet hoger dan de waarde, bedoeld in tabel 22.3.8.\n\n**Lid 3.**\n\nBij het bepalen van het maximaal geluidniveau (LAmax), bedoeld in het eerste en tweede lid, blijft buiten beschouwing het geluid als gevolg van:\n\na.  het laden en lossen in de periode tussen 06.00 uur en 19.00 uur;\nb.  het laden en lossen in de periode tussen 19.00 uur en 06.00 uur, voor zover dat ten hoogste \u00e9\u00e9n keer in de genoemde periode plaatsvindt; en\nc.  het wassen van kasdekken in de periode tussen 19.00 uur en 6.00 uur.\n\n###### Artikel 22.67 Geluid: waarden bij of krachtens een voor inwerkingtreding van de Omgevingswet vastgestelde gemeentelijke verordening\n\n**Lid 1.**\n\nAls een activiteit wordt verricht in een concentratiegebied voor horecabedrijven of in een concentratiegebied voor detailhandel en ambachtsbedrijven dat bij of krachtens een voor de inwerkingtreding van de Omgevingswet vastgestelde gemeentelijke verordening als zodanig is aangewezen en waarin andere waarden zijn opgenomen dan de waarden, bedoeld in artikel 22.63, gelden de waarden die zijn opgenomen in die verordening.\n\n**Lid 2.**\n\nAls een agrarische activiteit wordt verricht in een gebied waarvoor bij of krachtens een voor de inwerkingtreding van de Omgevingswet vastgestelde gemeentelijke verordening andere waarden gelden voor het langtijdgemiddelde beoordelingsniveau (LAr,LT) op geluidgevoelige gebouwen, bedoeld in de artikelen 22.65, eerste lid, en 22.66, eerste lid, gelden de waarden die zijn opgenomen in die verordening.\n\n###### Artikel 22.68 Geluid: waarden op drijvende woonfunctie voor 1\u00a0juli 2012\n\nVoor een drijvende woonfunctie is de waarde 5 dB(A) hoger dan de waarden, bedoeld in de artikelen 22.63, eerste lid, 22.64, eerste lid, 22.65, eerste lid en 22.66, eerste lid, als de locatie van de drijvende woonfunctie voor 1 juli 2012:\n\na.  voor een woonschip was bestemd; of\nb.  in een gemeentelijke verordening is aangewezen om door een drijvende woonfunctie te worden ingenomen en:\n    1.  voor 1 juli 2022 voor een woonschip is bestemd; of\n    2.  de aanwezigheid van een woonschip voor 1 juli 2022 in dit omgevingsplan is toegelaten.\n\n###### Artikel 22.69 Geluid: eerbiedigende werking\n\n**Lid 1.**\n\nVoor een activiteit waarop artikel 2.17a, derde lid, van het Activiteitenbesluit milieubeheer, zoals dat besluit luidde voor de inwerkingtreding van de Omgevingswet, van toepassing was, blijven het eerste en tweede lid van dat artikel gelden.\n\n**Lid 2.**\n\nVoor een activiteit waarop artikel 2.17a, zesde lid, van het Activiteitenbesluit milieubeheer, zoals dat besluit luidde voor de inwerkingtreding van de Omgevingswet, van toepassing was, blijft dat lid gelden.\n\n###### Artikel 22.70 Geluid: buiten beschouwing laten van geluidbronnen\n\n**Lid 1.**\n\nBij het bepalen van de geluidniveaus, bedoeld in de artikelen 22.63 tot en met 22.69 en 22.71, blijft buiten beschouwing:\n\na.  het geluid door de inzet van motorvoertuigen of helikopters voor spoedeisende medische hulpverlening, ongevallenbestrijding, brandbestrijding, gladheidbestrijding en het vrijmaken van de weg na een ongeval;\nb.  het stemgeluid van personen op een onverwarmd en onoverdekt terrein, tenzij dit terrein kan worden aangemerkt als een binnenterrein;\nc.  het stemgeluid van bezoekers op het open terrein bij sport- of recreatieactiviteiten;\nd.  het stemgeluid van kinderen op een onverwarmd of onoverdekt terrein dat onderdeel is van een instelling voor het primair onderwijs, in de periode vanaf een uur voor aanvang van het onderwijs tot een uur na be\u00ebindiging van het onderwijs;\ne.  het stemgeluid van kinderen op een onverwarmd of onoverdekt terrein dat onderdeel is van een instelling voor kinderopvang;\nf.  het geluid voor het oproepen tot het belijden van godsdienst of levensovertuiging of het bijwonen van godsdienstige of levensbeschouwelijke bijeenkomsten en lijkplechtigheden, en ook het geluid in verband met het houden van deze bijeenkomsten of plechtigheden;\ng.  het geluid van het traditioneel ten gehore brengen van muziek tijdens het hijsen en strijken van de nationale vlag bij zonsopkomst en zonsondergang op militaire terreinen;\nh.  het ten gehore brengen van muziek wegens het oefenen door militaire muziekkorpsen in de buitenlucht gedurende de dagperiode met een maximum van twee uur per week op militaire terreinen;\ni.  het ten gehore brengen van onversterkte muziek, behalve voor zover daarvoor bij gemeentelijke verordening regels zijn gesteld; en\nj.  het traditioneel schieten, bedoeld in paragraaf 22.3.21, behalve voor zover daarvoor bij gemeentelijke verordening regels zijn gesteld.\n\n**Lid 2.**\n\nBij het bepalen van het maximale geluidniveau (LAmax), bedoeld in de artikelen 22.63 tot en met 22.67 en 22.69, blijft buiten beschouwing het geluid als gevolg van:\n\na.  het komen en gaan van bezoekers bij een activiteit waarvan horeca-, sport- of recreatieactiviteiten de kern vormen; of\nb.  het verrichten in de open lucht van sportactiviteiten of activiteiten die hiermee in nauw verband staan.\n\n**Lid 3.**\n\nDe maximale geluidniveaus (LAmax), bedoeld in de artikelen 22.63 tot en met 22.69, zijn tussen 23.00 en 7.00 uur niet van toepassing op aandrijfgeluid van motorvoertuigen bij het laden en lossen als:\n\na.  voor die activiteit het in die periode geldende maximale geluidniveau (LAmax) niet te bereiken is door het treffen van maatregelen; en\nb.  het niveau van het aandrijfgeluid op een afstand van 7,5 m van het motorvoertuig niet hoger is dan 65dB(A).\n\n###### Artikel 22.71 Geluid: waar waarden gelden voor een activiteit op een gezoneerd industrieterrein\n\nAls de activiteit wordt verricht op een gezoneerd industrieterrein of op een industrieterrein waarvoor geluidproductieplafonds als omgevingswaarden zijn vastgesteld, gelden de waarden van het langtijdgemiddelde beoordelingsniveau (LAr,LT), bedoeld in de artikelen 22.63, eerste lid, en 22.64, eerste lid ook op een afstand van 50 m vanaf de begrenzing van de locatie waarop de activiteit wordt verricht.\n\n###### Artikel 22.72 Geluid: maatregelen of voorzieningen bij stomen van grond\n\n**Lid 1.**\n\nBij het bepalen van de geluidniveaus, bedoeld in de artikelen 22.63 tot en met 22.69, blijft het geluid veroorzaakt door het stomen van grond met een installatie van derden, buiten beschouwing.\n\n**Lid 2.**\n\nBij het stomen van grond met een installatie van derden worden maatregelen of voorzieningen getroffen die betrekking hebben op:\n\na.  de periode waarin het stomen van grond plaatsvindt;\nb.  de locatie waarop de installatie wordt opgesteld; en\nc.  het aanbrengen van geluidbeperkende voorzieningen op de locatie waarop de activiteit wordt verricht.\n\n###### Artikel 22.73 Geluid: festiviteiten\n\n**Lid 1.**\n\nDe waarden, bedoeld in de in artikelen 22.63 tot en met 22.71, zijn voor zover de naleving van deze normen redelijkerwijs niet kan worden gevergd, niet van toepassing op dagen of dagdelen in verband met de viering van:\n\na.  festiviteiten die bij of krachtens gemeentelijke verordening zijn aangewezen, in de gebieden in de gemeente waarvoor die verordening geldt; en\nb.  andere festiviteiten die plaatsvinden op de locatie waarop de activiteit wordt verricht, waarbij het aantal bij of krachtens die verordening aan te wijzen dagen of dagdelen per gebied of categorie van bedrijfssector kan verschillen en niet meer bedraagt dan twaalf per kalenderjaar.\n\n**Lid 2.**\n\nEen festiviteit die ten hoogste een etmaal duurt, maar die zowel voor als na 00.00 uur plaatsvindt, wordt beschouwd als plaatshebbende op \u00e9\u00e9n dag.\n\n###### Artikel 22.74 Geluid: meet- en rekenbepalingen\n\nOp het bepalen van het langtijdgemiddelde beoordelingsniveau (LAr,LT) of het maximaal geluidniveau (LAmax), bedoeld in deze paragraaf, zijn de artikelen 6.6 en 6.7 van de Omgevingsregeling van toepassing.\n\n##### SubParagraaf 22.3.4.3 Geluid door windturbines\n\n###### Artikel 22.75 Toepassingsbereik\n\n**Lid 1.**\n\nDeze paragraaf is van toepassing op het geluid door het opwekken van elektriciteit met een windturbine met een rotordiameter van meer dan 2 m, bedoeld in artikel 3.11 van het Besluit activiteiten leefomgeving, op een geluidgevoelig gebouw.\n\n**Lid 2.**\n\nDeze paragraaf is ook niet van toepassing voor zover het gaat om een windpark met 3 of meer windturbines.\n\n###### Artikel 22.76 Geluid: waarden windturbines\n\nMet het oog op het voorkomen of het beperken van geluidhinder is het geluid door het opwekken van elektriciteit met een windturbine of windpark op een geluidgevoelig gebouw, ten hoogste 47 Lden en 41 Lnight.\n\n###### Artikel 22.77 Registratie gegevens windturbines\n\n**Lid 1.**\n\nDe volgende gegevens worden geregistreerd:\n\na.  de emissieterm LE, bedoeld in onderdeel 3.1 van bijlage XXV bij de Omgevingsregeling, gebaseerd op de effectieve werking gedurende het afgelopen kalenderjaar; en\nb.  de voor de duur van een handhavingsmeting benodigde gegevens ter bepaling van de windsnelheid op ashoogte, bedoeld in paragraaf 1.6 van bijlage XXV bij de Omgevingsregeling.\n\n**Lid 2.**\n\nDe gegevens worden gedurende vijf jaar bewaard.\n\n###### Artikel 22.78 Geluid: meet- en rekenbepalingen\n\nOp het bepalen van het geluid Lden of Lnight, bedoeld in artikel 22.76, is artikel 6.8 van de Omgevingsregeling van toepassing.\n\n##### SubParagraaf 22.3.4.4 Geluid door civiele buitenschietbanen, militaire buitenschietbanen en militaire springterreinen\n\n###### Artikel 22.79 Toepassingsbereik\n\n**Lid 1.**\n\nDeze paragraaf is van toepassing op het geluid op een geluidgevoelig gebouw door het exploiteren van een in de buitenlucht of in een gebouw zonder gesloten afdekking of een gebouw met een open zijde gelegen:\n\na.  civiele schietbaan waar met vuurwapens wordt geschoten; of\nb.  militaire schietbaan of militair springterrein op een militair terrein.\n\n**Lid 2.**\n\nDeze paragraaf is niet van toepassing op het traditioneel schieten door schutterijen of schuttersgilden.\n\n###### Artikel 22.80 Geluid: waarden buitenschietbanen\n\nMet het oog op het voorkomen of het beperken van geluidhinder is het geluid door een activiteit als bedoeld in artikel 22.79 op een geluidgevoelig gebouw ten hoogste 50 Bs,dan.\n\n###### Artikel 22.81 Registratie gegevens buitenschietbanen\n\n**Lid 1.**\n\nDe volgende gegevens worden geregistreerd:\n\na.  dagelijks het aantal schoten of ontploffingen per wapentype, per dag-, avond- en nachtperiode, per baan; en\nb.  voor de duur van de handhavingsmeting, bedoeld in onderdeel 4.4.1 van bijlage XXVII bij de Omgevingsregeling, de gebruikte wapens en verschoten munitie.\n\n**Lid 2.**\n\nDe gegevens worden gedurende vijf jaar bewaard.\n\n###### Artikel 22.82 Geluid: meet- en rekenbepalingen\n\nOp het bepalen van het geluid Bs,dan, bedoeld in artikel 22.80, is artikel 6.9 van de Omgevingsregeling van toepassing.\n\n#### Paragraaf 22.3.5 Trillingen\n\n##### Artikel 22.83 Toepassingsbereik\n\n###### Lid 1.\n\nDeze paragraaf is van toepassing op de trillingen in een frequentie van 1 tot 80 Hz door een activiteit in een trillinggevoelige ruimte van een trillinggevoelig gebouw dat is toegelaten op grond van een omgevingsplan of een omgevingsvergunning voor een omgevingsplanactiviteit.\n\n###### Lid 2.\n\nDeze paragraaf is niet van toepassing op trillingen door een activiteit:\n\na.  in een trillinggevoelige ruimte van een trillinggevoelig gebouw dat geheel of gedeeltelijk ligt op een gezoneerd industrieterrein of op een industrieterrein waarvoor geluidproductieplafonds als omgevingswaarden zijn vastgesteld; en\nb.  in een trillinggevoelige ruimte van een trillinggevoelig gebouw, dat is toegelaten op grond van een omgevingsplan of een omgevingsvergunning voor een omgevingsplanactiviteit voor een duur van niet meer dan tien jaar.\n\n##### Artikel 22.84 Toepassingsbereik: eerbiedigende werking\n\nIn afwijking van artikel 22.83, tweede lid, onder b, is deze paragraaf ook van toepassing op trillingen in een frequentie van 1 tot 80 Hz door een activiteit in een trillinggevoelige ruimte van een trillinggevoelig gebouw dat is toegelaten voor een duur van niet meer dan tien jaar:\n\na.  in het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\nb.  in een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n##### Artikel 22.85 Trillingen: meerdere activiteiten beschouwen als een activiteit\n\nOnverminderd artikel 22.41 worden voor de toepassing van deze paragraaf als \u00e9\u00e9n activiteit beschouwd, meerdere activiteiten die worden verricht op dezelfde locatie en die:\n\na.  rechtstreeks met elkaar samenhangen en met elkaar in technisch verband staan; of\nb.  elkaar functioneel ondersteunen.\n\n##### Artikel 22.86 Trillingen: functionele binding\n\nDe waarden voor trillingen zijn niet van toepassing op trillingen door een activiteit in trillinggevoelige ruimten van een trillinggevoelig gebouw dat een functionele binding heeft met die activiteit.\n\n##### Artikel 22.87 Trillingen: voormalige functionele binding\n\nBij een agrarische activiteit zijn de waarden voor trillingen niet van toepassing in een trillinggevoelige ruimte van een trillinggevoelig gebouw dat:\n\na.  op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet, of op grond van een voor de inwerkingtreding van de Omgevingswet aangevraagde omgevingsvergunning, behoort of heeft behoord tot die agrarische activiteit en door een derde bewoond mag worden; of\nb.  eerder functioneel verbonden was met die agrarische activiteit en waarvoor op grond van artikel 5.85 van het Besluit kwaliteit leefomgeving in dit omgevingsplan of een omgevingsvergunning voor een buitenplanse omgevingsplanactiviteit is bepaald dat de waarden voor trillingen niet van toepassing zijn.\n\n##### Artikel 22.88 Trillingen: waarden voor continue trillingen\n\n###### Lid 1.\n\nMet het oog op het voorkomen of het beperken van trillinghinder zijn de continue trillingen door een activiteit in trillinggevoelige ruimten, niet hoger dan de waarde A\u2081 trillingssterkte Vmax, bedoeld in tabel 22.3.9.\n\n###### Lid 2.\n\nAls niet voldaan wordt aan de waarde, bedoeld in het eerste lid, is de waarde van continue trillingen door een activiteit in trillinggevoelige ruimten, niet hoger dan de waarden onder A\u2082 trillingssterkte Vmax en A\u2083 trillingssterkte Vper, bedoeld in tabel 22.3.9.\n\n##### Artikel 22.89 Trillingen: meet- en rekenbepalingen\n\nOp het bepalen van de continue trillingen, bedoeld in deze paragraaf, is artikel 6.11 van de Omgevingsregeling van toepassing.\n\n#### Paragraaf 22.3.6 Geur\n\n##### SubParagraaf 22.3.6.1 Algemene bepalingen\n\n###### Artikel 22.90 Toepassingsbereik\n\n**Lid 1.**\n\nDeze paragraaf is van toepassing op de geur door een activiteit op een geurgevoelig object.\n\n**Lid 2.**\n\nIn afwijking van het eerste lid zijn de waarden, bedoeld in de paragrafen 22.3.6.2 en 22.3.6.5, en de afstanden, bedoeld in de paragrafen 22.3.6.2 en 22.3.6.4 en artikel 22.245, niet van toepassing op de geur door een activiteit op een geurgevoelig object dat is toegelaten op grond van een omgevingsplan of een omgevingsvergunning voor een omgevingsplanactiviteit voor een duur van niet meer dan tien jaar.\n\n###### Artikel 22.91 Toepassingsbereik: eerbiedigende werking\n\n**Lid 1.**\n\nIn afwijking van artikel 22.90, tweede lid, zijn de waarden, bedoeld in de paragrafen 22.3.6.2 en 22.3.6.5, en de afstanden, bedoeld in de paragrafen 22.3.6.2 en 22.3.6.4 en artikel 22.245, ook van toepassing op de geur door een activiteit op een geurgevoelig object dat voor een duur van niet meer dan tien jaar is toegelaten:\n\na.  in het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\nb.  in een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n**Lid 2.**\n\nIn afwijking van artikel 22.90, eerste lid, zijn de waarden, bedoeld in de paragrafen 22.3.6.2 en 22.3.6.5, en de afstanden, bedoeld in de paragrafen 22.3.6.2 en 22.3.6.4 en artikel 22.245, niet van toepassing op de geur door een activiteit op een geurgevoelig gebouw dat nog niet aanwezig is maar mag worden gebouwd op grond van:\n\na.  het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\nb.  een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n###### Artikel 22.92 Geur: waar waarden en tot waar afstanden gelden\n\nDe waarden, bedoeld in de paragrafen 22.3.6.2 en 22.3.6.5, en de afstanden, bedoeld in de paragrafen 22.3.6.2 en 22.3.6.4 en artikel 22.245, voor de geur door een activiteit op een geurgevoelig object gelden:\n\na.  als het gaat om een geurgevoelig object: op of tot de gevel;\nb.  als het gaat om een nieuw te bouwen geurgevoelig gebouw: op of tot de locatie waar een gevel mag komen; en\nc.  in afwijking van de onderdelen a en b, als het gaat om een woonschip of woonwagen: op of tot de begrenzing van de locatie voor het plaatsen van het woonschip of de woonwagen.\n\n###### Artikel 22.93 Geur: functionele binding\n\nDe waarden, bedoeld in de paragrafen 22.3.6.2 en 22.3.6.5, en de afstanden, bedoeld in de paragrafen 22.3.6.2 en 22.3.6.4 en artikel 22.245, zijn niet van toepassing als het geurgevoelig object een functionele binding heeft met de activiteit.\n\n###### Artikel 22.94 Geur: voormalige functionele binding\n\nBij een activiteit zijn de waarden, bedoeld in paragraaf 22.3.6.2, en de afstanden, bedoeld in de paragrafen 22.3.6.2 en 22.3.6.4 en artikel 22.245, niet van toepassing op een geurgevoelig object dat:\n\na.  op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet, of een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet, behoort of heeft behoord tot die activiteit en door een derde bewoond mag worden; of\nb.  eerder functioneel verbonden was met die activiteit en waarvoor op grond van artikel 5.96 van het Besluit kwaliteit leefomgeving in dit omgevingsplan of een omgevingsvergunning voor een buitenplanse omgevingsplanactiviteit is bepaald dat de waarden en afstanden voor geur niet van toepassing zijn.\n\n###### Artikel 22.95 Geur: cumulatie\n\nBij de waarden, bedoeld in de paragrafen 22.3.6.2 en 22.3.6.5, en de afstanden, bedoeld in de paragrafen 22.3.6.2 en 22.3.6.4 en artikel 22.245, is geen rekening gehouden met de cumulatie van geur door activiteiten op geurgevoelige gebouwen.\n\n##### SubParagraaf 22.3.6.2 Geur houden van landbouwhuisdieren en paarden en pony\u2019s voor het berijden in een dierenverblijf\n\n###### Artikel 22.96 Toepassingsbereik\n\n**Lid 1.**\n\nDeze paragraaf is van toepassing op het beginnen met of het wijzigen of uitbreiden van het in een dierenverblijf houden van:\n\na.  landbouwhuisdieren; en\nb.  paarden en pony's die gehouden worden voor het berijden.\n\n**Lid 2.**\n\nDeze paragraaf is niet van toepassing op het houden van minder dan 10 schapen, 5 paarden en pony\u2019s, 10 geiten, 25 stuks pluimvee, 25 konijnen en 10 overige landbouwhuisdieren.\n\n###### Artikel 22.97 Geur vanaf waar afstanden gelden\n\nEen afstand als bedoeld in deze paragraaf geldt vanaf het emissiepunt van een dierenverblijf, bedoeld in artikel 4.806, tweede lid, van het Besluit activiteiten leefomgeving.\n\n###### Artikel 22.98 Geur landbouwhuisdieren met geuremissiefactor: waarden\n\n**Lid 1.**\n\nMet het oog op het voorkomen of het beperken van geurhinder is bij het houden van landbouwhuisdieren met geuremissiefactor de geur op een geurgevoelig object door de activiteit niet hoger dan de waarde, bedoeld in tabel 22.3.10.\n\n**Lid 2.**\n\nOp het berekenen van de geur, bedoeld in het eerste lid, is artikel 6.14 van de Omgevingsregeling van toepassing.\n\n###### Artikel 22.99 Geur landbouwhuisdieren met geuremissiefactor: eerbiedigende werking bij waarden\n\n**Lid 1.**\n\nAls onmiddellijk voor de inwerkingtreding van de Omgevingswet de geur op een locatie rechtmatig meer bedraagt dan de waarde, bedoeld in artikel 22.98, eerste lid, mag, in afwijking van artikel 22.98, bij het houden van landbouwhuisdieren met geuremissiefactor:\n\na.  het aantal landbouwhuisdieren met geuremissiefactor per diercategorie niet toenemen, en\nb.  de geur door het houden van landbouwhuisdieren met geuremissiefactor op die locatie niet toenemen.\n\n**Lid 2.**\n\nVoor gevallen als bedoeld in het eerste lid mag het aantal landbouwhuisdieren van een of meer diercategorie\u00ebn met geuremissiefactor alleen toenemen als:\n\na.  een geurbelastingreducerende maatregel wordt getroffen; en\nb.  de totale geur na het uitbreiden niet meer bedraagt dan het gemiddelde van de waarde, bedoeld in artikel 22.96, en de waarde van de geur die de activiteit onmiddellijk voorafgaand aan het treffen van de maatregel rechtmatig mocht veroorzaken.\n\n###### Artikel 22.100 Geur landbouwhuisdieren met geuremissiefactor: afstand tot bijzondere geurgevoelige objecten\n\nArtikel 22.98, eerste lid, is niet van toepassing bij het houden van landbouwhuisdieren met geuremissiefactor, als de afstand op een locatie gelijk of groter is dan de afstand, bedoeld in tabel 22.3.11, tot de volgende geurgevoelige objecten:\n\na.  een geurgevoelig object dat een functionele binding heeft met een dierenverblijf in de directe omgeving daarvan;\nb.  een geurgevoelig object dat op of na 19 maart 2000 heeft opgehouden een functionele binding te hebben met een dierenverblijf in de directe omgeving daarvan;\nc.  een geurgevoelig object met een woonfunctie dat op of na 19 maart 2000 is gebouwd:\n    1.  op een locatie die op dat tijdstip werd gebruikt voor het houden van landbouwhuisdieren in een dierenverblijf;\n    2.  in samenhang met het geheel of gedeeltelijk buiten werking stellen van het dierenverblijf; en\n    3.  in samenhang met de sloop van een dierenverblijf of bedrijfsgebouw dat onderdeel heeft uitgemaakt van een gebouw voor het houden van landbouwhuisdieren of voor functioneel ondersteunende activiteiten; en\nd.  een geurgevoelig object dat aanwezig is op een locatie waar een geurgevoelig object met een woonfunctie als bedoeld onder c is gebouwd.\n\n###### Artikel 22.101 Geur landbouwhuisdieren zonder geuremissiefactor of paarden en pony\u2019s voor het berijden: afstand\n\nMet het oog op het voorkomen of het beperken van geurhinder is bij het houden van landbouwhuisdieren zonder geuremissiefactor of paarden en pony\u2019s die gehouden worden voor het berijden, de afstand tot een geurgevoelig object, niet kleiner dan de afstand, bedoeld in tabel 22.3.12.\n\n###### Artikel 22.102 Geur landbouwhuisdieren zonder geuremissiefactor of paarden en pony\u2019s voor het berijden: eerbiedigende werking voor afstand\n\n**Lid 1.**\n\nArtikel 22.101 is niet van toepassing als op een locatie waarop onmiddellijk voor de inwerkingtreding van de Omgevingswet rechtmatig niet wordt voldaan aan de afstand, bedoeld in dat artikel.\n\n**Lid 2.**\n\nIn een geval als bedoeld in het eerste lid mag het aantal landbouwhuisdieren per diercategorie zonder geuremissiefactor of het aantal paarden en pony\u2019s die gehouden worden voor het berijden, niet toenemen en de afstand tot een geurgevoelig object niet afnemen.\n\n###### Artikel 22.103 Geur landbouwhuisdieren en paarden of pony\u2019s voor het berijden: afstand vanaf de gevel dierenverblijf\n\n**Lid 1.**\n\nOnverminderd de artikelen 22.98 tot en met 22.102 is bij het houden van landbouwhuisdieren met geuremissiefactor of zonder geuremissiefactor of paarden en pony\u2019s die gehouden worden voor het berijden, de afstand niet kleiner dan de afstand, bedoeld in tabel 22.3.13.\n\n**Lid 2.**\n\nIn afwijking van artikel 22.97 geldt de afstand, bedoeld in het eerste lid, vanaf de gevel van een dierenverblijf.\n\n###### Artikel 22.104 Geur landbouwhuisdieren met geuremissiefactor: eerbiedigende werking voor afstand vanaf gevel dierenverblijf\n\nAls voor de inwerkingtreding van de Omgevingswet voor het houden van landbouwhuisdieren met geuremissiefactor op een locatie rechtmatig niet wordt voldaan aan de afstand, bedoeld in artikel 22.103, mag, in afwijking van dat artikel, bij het houden van landbouwhuisdieren met geuremissiefactor:\n\na.  die afstand niet afnemen;\nb.  de geur door het houden van landbouwhuisdieren met geuremissiefactor op een geurgevoelig object niet toenemen; en\nc.  het aantal landbouwhuisdieren per diercategorie met geuremissiefactor niet toenemen.\n\n###### Artikel 22.105 Geur landbouwhuisdieren zonder geuremissiefactor en paarden en pony\u2019s voor het berijden: eerbiedigende werking voor afstand vanaf gevel dierenverblijf\n\nAls voor de inwerkingtreding van de Omgevingswet voor het houden van landbouwhuisdieren zonder geuremissiefactor of paarden of pony\u2019s die gehouden worden voor het berijden, op een locatie rechtmatig niet wordt voldaan aan de afstand, bedoeld in artikel 22.103, eerste lid, mag, in afwijking van dat artikel, bij het houden van landbouwhuisdieren zonder geuremissiefactor of paarden en pony\u2019s die gehouden worden voor het berijden:\n\na.  die afstand niet afnemen; en\nb.  het aantal landbouwhuisdieren zonder geuremissiefactor of het aantal paarden en pony\u2019s die gehouden worden voor het berijden, niet toenemen.\n\n##### SubParagraaf 22.3.6.3 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.106 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.107 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.108 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.109 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.110 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.111 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.112 \\- \\[vervallen\\]\n\nDit onderdeel is vervallen en niet meer van toepassing.\n\n###### Artikel 22.113 \\- \\[vervallen\\]\n\nDit onderdeel is vervallen en niet meer van toepassing.\n\n##### SubParagraaf 22.3.6.4 Geur door andere agrarische activiteiten\n\n###### Artikel 22.114 Geur opslaan van vaste mest, champost of dikke fractie: afstand\n\n**Lid 1.**\n\nDit artikel is van toepassing op het opslaan van:\n\na.  vaste mest die afkomstig is van landbouwhuisdieren of paarden en pony\u2019s die gehouden worden voor het berijden;\nb.  champost; of\nc.  dikke fractie.\n\n**Lid 2.**\n\nDit artikel is niet van toepassing op:\n\na.  het opslaan van vaste mest, champost of dikke fractie met een totaal volume van 3 m\u00b3 of minder;\nb.  het opslaan van vaste mest, champost of dikke fractie korter dan twee weken op een plek; en\nc.  het opslaan van meer dan 600 m\u00b3 vaste mest.\n\n**Lid 3.**\n\nMet het oog op het voorkomen of het beperken van geurhinder is de afstand voor geur door het opslaan van vaste mest, champost of dikke fractie vanaf het dichtstbijzijnde punt van de opslagplaats tot een geurgevoelig object niet kleiner dan de afstand, bedoeld in tabel 22.3.17.\n\n###### Artikel 22.115 Geur opslaan van gebruikt substraatmateriaal van plantaardige oorsprong: afstand\n\n**Lid 1.**\n\nDit artikel is van toepassing op het opslaan van gebruikt substraatmateriaal van plantaardige oorsprong met een totaal volume van meer dan 3 m\u00b3.\n\n**Lid 2.**\n\nMet het oog op het voorkomen of het beperken van geurhinder is de afstand voor geur door het opslaan van gebruikt substraatmateriaal van plantaardige oorsprong vanaf het dichtstbijzijnde punt van de opslagplaats tot een geurgevoelig object niet kleiner dan de afstand, bedoeld in tabel 22.3.18.\n\n###### Artikel 22.116 Geur opslaan kuilvoer of vaste bijvoedermiddelen: afstand\n\n**Lid 1.**\n\nDit artikel is van toepassing op het opslaan van:\n\na.  kuilvoer met een totaal volume van meer dan 3 m\u00b3; en\nb.  vaste bijvoedermiddelen met een totaal volume van meer dan 3 m\u00b3.\n\n**Lid 2.**\n\nDit artikel is niet van toepassing op in plasticfolie verpakte veevoederbalen.\n\n**Lid 3.**\n\nMet het oog op het voorkomen of het beperken van geurhinder is de afstand voor geur door het opslaan van kuilvoer en vaste bijvoedermiddelen vanaf het dichtstbijzijnde punt van de opslagplaats tot een geurgevoelig object, niet kleiner dan de afstand, bedoeld in tabel 22.3.19.\n\n###### Artikel 22.117 Geur opslaan drijfmest, digestaat en dunne fractie: afstand\n\n**Lid 1.**\n\nDit artikel is van toepassing op het opslaan van drijfmest, digestaat of dunne fractie in een of meer mestbassins met een gezamenlijke oppervlakte van ten hoogste 750 m\u00b2 of een gezamenlijke inhoud van ten hoogste 2.500 m\u00b3.\n\n**Lid 2.**\n\nMet het oog op het voorkomen of het beperken van geurhinder is de afstand voor geur door het opslaan van drijfmest, digestaat of dunne fractie in een mestbassin vanaf het dichtstbijzijnde punt van het mestbassin tot een geurgevoelig object niet kleiner dan de afstand, bedoeld in tabel 22.3.20.\n\n###### Artikel 22.118 Geur voorziening biologisch behandelen dierlijke meststoffen voor of na vergisten: afstand\n\n**Lid 1.**\n\nDit artikel is van toepassing op het exploiteren van een voorziening voor het biologisch behandelen van dierlijke meststoffen voor of na het vergisten van dierlijke meststoffen, bedoeld in artikel 4.864 van het Besluit activiteiten leefomgeving.\n\n**Lid 2.**\n\nDit artikel is niet van toepassing op een milieubelastende activiteit die als vergunningplichtig is aangewezen in hoofdstuk 3 van het Besluit activiteiten leefomgeving.\n\n**Lid 3.**\n\nMet het oog op het voorkomen of het beperken van geurhinder is de afstand vanaf het dichtstbijzijnde punt van de voorziening voor het biologisch behandelen van dierlijke meststoffen voor of na het vergisten tot een geurgevoelig object niet kleiner dan de afstand, bedoeld in tabel 22.3.21.\n\n###### Artikel 22.119 Geur composteren of opslaan van groenafval: afstand\n\n**Lid 1.**\n\nDit artikel is van toepassing op het composteren of opslaan van groenafval met een volume van 3 m\u00b3 tot en met 600 m\u00b3.\n\n**Lid 2.**\n\nDit artikel is niet van toepassing op groenafval dat een gevaarlijke afvalstof of gebruikt substraatmateriaal is.\n\n**Lid 3.**\n\nMet het oog op het voorkomen of het beperken van geurhinder is de afstand vanaf het dichtstbijzijnde punt van de composteringshoop of de opslagplaats voor groenafval tot een geurgevoelig object niet kleiner dan de afstand, bedoeld in tabel 22.3.22.\n\n###### Artikel 22.120 Geur overige agrarische activiteiten: eerbiedigende werking\n\n**Lid 1.**\n\nDit artikel is van toepassing op het opslaan van vaste mest, champost of dikke fractie, bedoeld in artikel 22.114, het opslaan van substraatmateriaal van plantaardige oorsprong, bedoeld in artikel 22.113, het opslaan van kuilvoer of vaste bijvoedermiddelen, bedoeld in artikel 22.116, en het composteren of opslaan van groenafval, bedoeld in artikel 22.119, als:\n\na.  het opslaan al voor 1 januari 2013 plaatsvond;\nb.  de afstand tussen een activiteit en een geurgevoelig object op 1 januari 2013 rechtmatig kleiner was dan de afstand, bedoeld in artikel 22.114, derde lid, 22.115, tweede lid, 22.116, derde lid, of 22.119, derde lid; en\nc.  verplaatsing van de opslagplaats of composteringshoop redelijkerwijs niet kan worden gevergd.\n\n**Lid 2.**\n\nDit artikel is ook van toepassing op het opslaan van drijfmest, digestaat of dunne fractie in een of meer mestbassins, bedoeld in artikel 22.117, eerste lid, als:\n\na.  de afstand tussen de activiteit, bedoeld in artikel 22.117, eerste lid, en een geurgevoelig object op 1 januari 2013 rechtmatig kleiner was dan de afstand, bedoeld in artikel 22.117, tweede lid;\nb.  het mestbassin voor 1 januari 2013 is opgericht; en\nc.  verplaatsing van het mestbassin redelijkerwijs niet kan worden gevergd.\n\n**Lid 3.**\n\nIn een geval als bedoeld in het eerste of tweede lid is artikel 22.114, derde lid, 22.115, tweede lid, 22.116, derde lid, 22.117, tweede lid, of 22.119, derde lid, niet van toepassing en neemt de afstand tot een geurgevoelig object niet af.\n\n##### SubParagraaf 22.3.6.5 Geur door het exploiteren van zuiveringtechnische werken\n\n###### Artikel 22.121 Toepassingsbereik\n\nDeze paragraaf is van toepassing op het exploiteren van een zuiveringtechnisch werk, bedoeld in artikel 3.173 van het Besluit activiteiten leefomgeving.\n\n###### Artikel 22.122 Geur zuiveringtechnisch werk: waarde\n\n**Lid 1.**\n\nMet het oog op het voorkomen of het beperken van geurhinder is de geur op een geurgevoelig object niet hoger dan de waarde, bedoeld in tabel 22.3.23.\n\n**Lid 2.**\n\nIn afwijking van het eerste lid is de geur op een geurgevoelig object door het exploiteren van een zuiveringtechnisch werk dat is opgericht voor 1 februari 1996 en waarvoor op 1 februari 1996 een vergunning op grond van artikel 8.1 van de Wet milieubeheer in werking en onherroepelijk was, niet hoger dan de waarde, bedoeld in tabel 22.3.24.\n\n**Lid 3.**\n\nOp het berekenen van de geur is artikel 6.13 van de Omgevingsregeling van toepassing.\n\n###### Artikel 22.123 Geur zuiveringtechnisch werk: geen waarde bij specifieke geurgevoelige objecten\n\nDe waarden, bedoeld in artikel 22.122, eerste lid, zijn niet van toepassing op de geur door het exploiteren van een zuiveringtechnisch werk waarvoor tot 1 januari 2011 een omgevingsvergunning op grond van artikel 2.1, eerste lid, aanhef en onder e, van de Wet algemene bepalingen omgevingsrecht in werking en onherroepelijk was, op geurgevoelige objecten die:\n\na.  op het moment van verlening van de vergunning niet aanwezig waren en voor de inwerkingtreding van de Omgevingswet zijn gebouwd; of\nb.  in de vergunning niet als geurgevoelig werden beschouwd.\n\n###### Artikel 22.124 Geur zuiveringtechnisch werk: eerbiedigende werking\n\nBij het wijzigen van een zuiveringtechnisch werk als bedoeld in de artikelen 22.122, tweede lid, en 22.123, is de waarde van de geur op een geurgevoelig object als gevolg van dat zuiveringtechnisch werk niet hoger dan de waarde voor geur op een geurgevoelig object, voorafgaand aan de verandering, tenzij de waarden, bedoeld in artikel 22.122, eerste lid, niet worden overschreden.\n\n#### Paragraaf 22.3.7 Bodembeheer\n\n##### SubParagraaf 22.3.7.1 Nazorg na saneren van de bodem\n\n###### Artikel 22.125 Toepassingsbereik\n\nDeze paragraaf is van toepassing op het verrichten van nazorg als saneren van de bodem heeft plaatsgevonden op grond van het Besluit activiteiten leefomgeving, dit omgevingsplan, een omgevingsvergunning of een maatwerkvoorschrift.\n\n###### Artikel 22.126 Nazorg na afloop van saneren van de bodem\n\n**Lid 1.**\n\nDe eigenaar, erfpachter of gebruiker van een locatie treft de noodzakelijke maatregelen gericht op het voor onbepaalde tijd in stand houden en onderhouden of vervangen van een afdeklaag.\n\n**Lid 2.**\n\nHet eerste lid is van overeenkomstige toepassing voor tijdelijke beschermingsmaatregelen die de bron van verontreiniging niet wegnemen maar blootstelling aan de verontreiniging voorkomen in verband met een toevalsvondst als bedoeld in artikel 19.9a van de Omgevingswet.\n\n##### SubParagraaf 22.3.7.2 Kleinschalig graven boven de interventiewaarde bodemkwaliteit\n\n###### Artikel 22.127 Toepassingsbereik\n\n**Lid 1.**\n\nDeze paragraaf is van toepassing op het graven in de bodem waarbij het bodemvolume waarin wordt gegraven kleiner dan of gelijk is aan 25 m\u00b3 en sprake is van:\n\na.  locaties waarvoor voorafgaand aan de inwerkingtreding van de Omgevingswet een beschikking is verleend als bedoeld in artikel 29 in samenhang met artikel 37, eerste lid, van de Wet bodembescherming, zoals die wet luidde voor de inwerkingtreding van de Omgevingswet, waarin is vastgesteld dat bij het huidige dan wel voorgenomen gebruik van de bodem of de mogelijke verspreiding van de verontreiniging geen sprake is van zodanige risico's voor mens, plant of dier dat spoedige sanering noodzakelijk is; of\nb.  locaties of gebieden waar de bodem diffuus is verontreinigd tot boven de interventiewaarde bodemkwaliteit zoals dat blijkt uit:\n    1.  een bodemkwaliteitskaart als bedoeld in het tijdelijke deel van het omgevingsplan, bedoeld in artikel 22.1, onder b, van de Omgevingswet; of\n    2.  een bodemkwaliteitskaart vastgesteld op grond van artikel 25c, derde lid van het Besluit bodemkwaliteit.\n\n**Lid 2.**\n\nGraven in de bodem als bedoeld in het eerste lid omvat ook:\n\na.  het zeven van de uitkomende grond op dezelfde locatie;\nb.  het tijdelijk opslaan van grond; en\nc.  het terugplaatsen van grond na afloop van tijdelijk uitnemen.\n\n**Lid 3.**\n\nHet eerste lid is niet van toepassing op het graven in de waterbodem.\n\n###### Artikel 22.128 Gegevens en bescheiden: voor het begin van de activiteit\n\n**Lid 1.**\n\nTen minste een week voor het begin van de activiteit, bedoeld in artikel 22.127, worden aan het college van burgemeester en wethouders gegevens en bescheiden verstrekt over:\n\na.  de begrenzing van de locatie waarop de activiteit wordt verricht;\nb.  de verwachte datum van het begin van de activiteit; en\nc.  de verwachte duur ervan.\n\n**Lid 2.**\n\nOnverwijld na het wijzigen van de begrenzing of de verwachte datum van het begin van de activiteit worden de gewijzigde gegevens verstrekt aan het college van burgemeester en wethouders.\n\n**Lid 3.**\n\nHet eerste lid is niet van toepassing:\n\na.  als het alleen gaat om het tijdelijk uitnemen van grond; of\nb.  op het graven in de bodem in verband met een spoedreparatie van vitale ondergrondse infrastructuur.\n\n###### Artikel 22.129 Bodem en afval: tijdelijke opslag van vrijkomende grond\n\nMet het oog op het beschermen van de gezondheid, het beschermen van de kwaliteit van de bodem en het doelmatig beheer van afvalstoffen wordt grond die bij het graven is vrijgekomen niet langer dan acht weken na be\u00ebindiging van het graven in de directe nabijheid van de ontgravingslocatie opgeslagen.\n\n###### Artikel 22.130 Bodem en afval: milieukundige begeleiding bij kleinschalig graven\n\nMet het oog op het beschermen van de gezondheid, het beschermen van de kwaliteit van de bodem en het doelmatig beheer van afvalstoffen, wordt de activiteit milieukundig begeleid volgens BRL SIKB 6000 als het graven plaatsvindt op een locatie waar een afdeklaag is aangebracht als saneringsaanpak en de ontgraving dieper reikt dan deze afdeklaag.\n\n##### SubParagraaf 22.3.7.3 Activiteiten op een locatie met historische bodemverontreiniging zonder onaanvaardbaar risico\n\n###### Artikel 22.131 Toepassingsbereik\n\nDeze paragraaf is van toepassing op een activiteit op een locatie waarvoor voorafgaand aan de inwerkingtreding van de Omgevingswet een beschikking is vastgesteld krachtens artikel 29 in samenhang met artikel 37, eerste lid, van de Wet bodembescherming, zoals die wet luidde voor de inwerkingtreding van de Omgevingswet, waarin is vastgesteld dat bij het huidige dan wel voorgenomen gebruik van de bodem of de mogelijke verspreiding van de verontreiniging geen sprake is van zodanige risico's voor mens, plant of dier dat spoedige sanering noodzakelijk is.\n\n###### Artikel 22.132 Bodem: mitigerende maatregelen\n\nDegene die een activiteit als bedoeld in artikel 22.131, verricht, neemt in het belang van bescherming van de bodem maatregelen die redelijkerwijs van hem kunnen worden verlangd om verdere verontreiniging van de bodem te voorkomen of te beperken of, als dat redelijkerwijs mogelijk is in samenhang met de activiteit die wordt verricht, ongedaan te maken.\n\n#### Paragraaf 22.3.8 Afvalwaterbeheer\n\n##### SubParagraaf 22.3.8.1 Lozen van grondwater bij sanering of ontwatering\n\n###### Artikel 22.137 Toepassingsbereik\n\nDeze paragraaf is van toepassing op het lozen van grondwater afkomstig van:\n\na.  een bodemsanering of grondwatersanering;\nb.  een onderzoek voorafgaand aan een grondwatersanering; en\nc.  ontwatering.\n\n###### Artikel 22.138 Gegevens en bescheiden\n\n**Lid 1.**\n\nTen minste vier weken voor het begin van de activiteit, bedoeld in artikel 22.137, worden aan het college van burgemeester en wethouders gegevens en bescheiden verstrekt over:\n\na.  de aard en omvang van de lozing; en\nb.  de verwachte datum van het begin van de activiteit.\n\n**Lid 2.**\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n**Lid 3.**\n\nHet eerste en tweede lid gelden niet voor het lozen van grondwater afkomstig van ontwatering, als:\n\na.  het lozen niet langer dan 48 uur duurt; of\nb.  het lozen plaatsvindt bij wonen.\n\n**Lid 4.**\n\nIn afwijking van het eerste en tweede lid worden de gegevens en bescheiden ten minste vijf werkdagen voor het begin van het lozen van grondwater afkomstig van ontwatering verstrekt, als het lozen langer duurt dan 48 uur maar niet langer dan 8 weken.\n\n###### Artikel 22.139 Lozen van grondwater bij saneringen\n\n**Lid 1.**\n\nMet het oog op het doelmatig beheer van afvalwater kan grondwater afkomstig van een bodemsanering of grondwatersanering of een onderzoek voorafgaand aan een grondwatersanering, worden geloosd op of in de bodem of in een schoonwaterriool.\n\n**Lid 2.**\n\nVoor het lozen van dat grondwater op of in de bodem zijn de emissiegrenswaarden de waarden, bedoeld in bijlage XIX bij het Besluit kwaliteit leefomgeving, gemeten in een steekmonster.\n\n**Lid 3.**\n\nVoor het lozen van dat grondwater in een schoonwaterriool zijn de emissiegrenswaarden de waarden, bedoeld in tabel 22.3.26, gemeten in een steekmonster.\n\n**Lid 4.**\n\nDat grondwater wordt niet geloosd in een vuilwaterriool.\n\n###### Artikel 22.140 Lozen van grondwater bij ontwatering\n\n**Lid 1.**\n\nMet het oog op het doelmatig beheer van afvalwater kan grondwater bij ontwatering, dat niet afkomstig is van een bodemsanering, een grondwatersanering of een onderzoek voorafgaand aan een bodemsanering of grondwatersanering en dat geen drainagewater als bedoeld in paragraaf 4.77 van het Besluit activiteiten leefomgeving is, worden geloosd op of in de bodem of in een voorziening voor de inzameling en het transport van afvalwater.\n\n**Lid 2.**\n\nVoor het lozen van dat grondwater in een schoonwaterriool is de emissiegrenswaarde voor onopgeloste stoffen 50 mg/l en voor ijzer 5 mg/l, gemeten in een steekmonster.\n\n**Lid 3.**\n\nVoor het lozen van dat grondwater in een vuilwaterriool is de emissiegrenswaarde voor onopgeloste stoffen 300 mg/l.\n\n**Lid 4.**\n\nHet lozen van dat grondwater in een vuilwaterriool duurt niet langer dan 8 weken en de geloosde hoeveelheid is ten hoogste 5 m\u00b3/u.\n\n**Lid 5.**\n\nHet tweede tot en met vierde lid zijn niet van toepassing op het lozen van grondwater afkomstig van ontwatering bij wonen.\n\n###### Artikel 22.141 Meet- en rekenbepalingen\n\n**Lid 1.**\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n**Lid 2.**\n\nOp het conserveren van een monster is NEN-EN-ISO 5667-3 van toepassing.\n\n**Lid 3.**\n\nBij het analyseren van een monster worden onopgeloste stoffen meegenomen, en op het analyseren is van toepassing:\n\na.  voor BTEX: NEN-EN-ISO 15680;\nb.  voor polycyclische aromatische koolwaterstoffen: NEN-EN-ISO 17993;\nc.  voor tetrachlooretheen, trichlooretheen, 1,2-dichlooretheen, 1,1,1-trichloorethaan, vinylchloride, de som van de vijf hiervoor genoemde stoffen, monochloorbenzeen, dichloorbenzeen, trichloorbenzenen: NEN-EN-ISO 10301 of NEN-EN-ISO 15680, waarbij voor vinylchloride enkel NEN-EN-ISO 15680 gebruikt kan worden;\nd.  voor minerale olie: NEN-EN-ISO 9377-2;\ne.  voor cadmium, koper, nikkel, lood, zink en chroom: NEN 6966 of NEN-EN-ISO 17294-2 of NEN-EN-ISO 11885, waarbij de elementen worden ontsloten volgens NEN-EN-ISO 15587-1 of NEN-EN-ISO 15587-2;\nf.  voor kwik: NEN-EN-ISO 17294-2 of NEN-EN-ISO 12846 of NEN-EN-ISO 17852, waarbij kwik wordt ontsloten volgens NEN-EN-ISO 15587-1 of NEN-EN-ISO 15587-2;\ng.  voor onopgeloste stoffen: NEN-EN 872;\nh.  voor chloride: NEN-EN-ISO 15682;\ni.  voor cyaniden totaal: NEN-EN-ISO 14403-1 en NEN-EN-ISO 14403-2;\nj.  voor ammonium, nitraat, totaal-fosfaat en sulfaat: NEN-ISO 15923-1;\nk.  voor fluoride: NEN 6589 of NEN 6578;\nl.  voor endosulfan, \u03b1-HCH, y-HCH (lindaan), DDT (incl. DDD en DDE), aldrin, dieldrin, endrin, hexachloorbutadieen en hexachloorbenzeen: NEN-EN 16693;\nm.  voor dichloorpropeen: NEN-EN-ISO 15680;\nn.  voor mecoprop: NEN-EN-ISO 15913;\no.  voor trichloorfenolen, tetrachloorfenol, dichloorfenolen en pentachloorfenol: NEN-EN 12673;\np.  voor minerale olie: NEN-EN-ISO 9377-2;\nq.  voor anthraceen, fenanthreen, chryseen, fluorantheen, benzo(a)anthraceen, benzo(k)fluorantheen, benzo(a)pyreen, benzo(ghi)peryleen en indeno(l23cd)pyreen: NEN-EN-ISO 17993;\nr.  voor trihalomethanen (THM): ISO 11423-1;\ns.  voor adsorbeerbare organische halogeenverbindingen (AOX): NEN-EN-ISO 9562;\nt.  voor de zuurgraad (pH): NEN-EN-ISO 10523; en\nu.  voor ijzerverbindingen: NEN-EN-ISO 17294-2.\n\n##### SubParagraaf 22.3.8.2 Lozen van afvloeiend hemelwater dat niet afkomstig is van een bodembeschermende voorziening\n\n###### Artikel 22.142 Toepassingsbereik\n\nDeze paragraaf is van toepassing op het lozen van afvloeiend hemelwater dat:\n\na.  niet afkomstig is van een bodembeschermende voorziening;\nb.  geen drainagewater als bedoeld in paragraaf 4.77 van het Besluit activiteiten leefomgeving is; en\nc.  geen afvalwater van een kas als bedoeld in paragraaf 4.78 van dat besluit is.\n\n###### Artikel 22.143 Gegevens en bescheiden\n\n**Lid 1.**\n\nTen minste zes maanden voor de voorgenomen aanleg van buiten de bebouwde kom gelegen rijkswegen en provinciale wegen en daarbij behorende bruggen, viaducten en andere kunstwerken, worden aan het college van burgemeester en wethouders gegevens en bescheiden verstrekt over:\n\na.  de aard en omvang van de lozing van afvloeiend hemelwater; en\nb.  de verwachte datum van het begin van de activiteit.\n\n**Lid 2.**\n\nTen minste zes maanden voor het veranderen van het lozen door een reconstructie of ingrijpende wijziging van die wegen of daarbij behorende bruggen, viaducten en andere kunstwerken, worden de gewijzigde gegevens verstrekt aan het college van burgemeester en wethouders.\n\n###### Artikel 22.144 Lozen van afvloeiend hemelwater\n\n**Lid 1.**\n\nMet het oog op het doelmatig beheer van afvalwater kan afvloeiend hemelwater worden geloosd op of in de bodem of in een schoonwaterriool.\n\n**Lid 2.**\n\nAfvloeiend hemelwater wordt alleen in een vuilwaterriool geloosd als het lozen op of in de bodem, in een schoonwaterriool of op een oppervlaktewaterlichaam redelijkerwijs niet mogelijk is.\n\n**Lid 3.**\n\nHet tweede lid is niet van toepassing op het lozen van afvloeiend hemelwater dat:\n\na.  afkomstig is van wonen; of\nb.  al plaatsvond voordat het Activiteitenbesluit milieubeheer of het Besluit lozen buiten inrichtingen op de lozing van toepassing werd.\n\n**Lid 4.**\n\nIn afwijking van het eerste lid wordt afvloeiend hemelwater afkomstig van buiten de bebouwde kom gelegen rijkswegen en provinciale wegen, alleen in een schoonwaterriool geloosd als lozen op of in de bodem redelijkerwijs niet mogelijk is.\n\n**Lid 5.**\n\nBij het lozen vanuit een pompkelder van een tunnel of een verdiept weggedeelte is, als dat redelijkerwijs mogelijk is, een voorziening aanwezig om, in afwijking van het vierde lid, het meest vervuilde hemelwater in een vuilwaterriool te lozen.\n\n##### SubParagraaf 22.3.8.3 Lozen van huishoudelijk afvalwater\n\n###### Artikel 22.145 Toepassingsbereik\n\nDeze paragraaf is van toepassing op het lozen van huishoudelijk afvalwater.\n\n###### Artikel 22.146 Gegevens en bescheiden\n\n**Lid 1.**\n\nTen minste vier weken voor het begin van de activiteit, bedoeld in artikel 22.148, worden aan het college van burgemeester en wethouders gegevens en bescheiden verstrekt over:\n\na.  het aantal inwonerequivalenten dat wordt geloosd;\nb.  de wijze van behandeling van het afvalwater; en\nc.  de verwachte datum van het begin van de activiteit.\n\n**Lid 2.**\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n**Lid 3.**\n\nHet eerste en tweede lid gelden niet voor het lozen van huishoudelijk afvalwater:\n\na.  vanuit een spoorvoertuig als bedoeld in artikel 1 van de Spoorwegwet; of\nb.  op militaire oefenterreinen in het kader van militaire oefeningen.\n\n###### Artikel 22.147 Geen voedselvermaling\n\nHuishoudelijk afvalwater afkomstig van het bereiden van voedingsmiddelen in een huishouden en daarmee samenhangende activiteiten, dat afvalstoffen bevat die door versnijdende of vermalende apparatuur zijn versneden of vermalen, wordt niet geloosd.\n\n###### Artikel 22.148 Lozen van huishoudelijk afvalwater\n\n**Lid 1.**\n\nMet het oog op het voorkomen van verontreiniging van de bodem wordt huishoudelijk afvalwater alleen op of in de bodem geloosd als het lozen plaatsvindt buiten een bebouwde kom of binnen een bebouwde kom van waaruit stedelijk afvalwater wordt geloosd met een vervuilingswaarde van minder dan 2000 inwonerequivalenten, en de afstand tot het dichtstbijzijnde vuilwaterriool of een zuiveringtechnisch werk waarop kan worden aangesloten meer bedraagt dan:\n\na.  40 m bij niet meer dan 10 inwonerequivalenten;\nb.  100 m bij meer dan 10 maar minder dan 25 inwonerequivalenten;\nc.  600 m bij 25 of meer inwonerequivalenten maar minder dan 50 inwonerequivalenten;\nd.  1.500 m bij 50 of meer inwonerequivalenten maar minder dan 100 inwonerequivalenten; en\ne.  3.000 m bij 100 of meer inwonerequivalenten.\n\n**Lid 2.**\n\nDe afstand, bedoeld in het eerste lid, wordt berekend:\n\na.  vanaf de kadastrale grens van het perceel waar het huishoudelijk afvalwater vrijkomt; en\nb.  langs de kortste lijn waarlangs de afvoerleidingen zonder overwegende bezwaren kunnen worden aangelegd.\n\n**Lid 3.**\n\nIn afwijking van het tweede lid, aanhef en onder a, wordt de afstand tot het dichtstbijzijnde vuilwaterriool of zuiveringtechnisch werk bij voortzetting van het lozen van huishoudelijk afvalwater op of in de bodem dat voor 1 juli 1990 al plaatsvond, berekend vanaf het gedeelte van het gebouw dat zich het dichtst bij een vuilwaterriool of een zuiveringtechnisch werk bevindt.\n\n**Lid 4.**\n\nIn afwijking van het eerste lid kan huishoudelijk afvalwater in de bodem worden geloosd:\n\na.  vanuit een spoorvoertuig als bedoeld in artikel 1 van de Spoorwegwet; of\nb.  op militaire oefenterreinen in het kader van militaire oefeningen.\n\n###### Artikel 22.149 Zuiveringsvoorziening huishoudelijk afvalwater\n\n**Lid 1.**\n\nMet het oog op het voorkomen van verontreiniging van de bodem wordt huishoudelijk afvalwater dat wordt geloosd op of in de bodem, geleid via een zuiveringsvoorziening.\n\n**Lid 2.**\n\nVoor dat afvalwater zijn de emissiegrenswaarden de waarden, bedoeld in tabel 22.3.27.\n\n**Lid 3.**\n\nAls het huishoudelijk afvalwater minder dan zes inwonerequivalenten bevat kan het, in afwijking van het tweede lid, voor vermenging met ander afvalwater worden geleid door een septictank:\n\na.  met een nominale inhoud van 6 m\u00b3 of meer, volgens NEN-EN 12566-1, en met een hydraulisch rendement van niet meer dan 10 g, volgens annex B van NEN-EN 12566-1; of\nb.  die is geplaatst voor 1 januari 2009 en is afgestemd op de hoeveelheid afvalwater dat wordt geloosd.\n\n**Lid 4.**\n\nHet eerste en tweede lid gelden niet voor het lozen van huishoudelijk afvalwater:\n\na.  vanuit een spoorvoertuig als bedoeld in artikel 1 van de Spoorwegwet; of\nb.  op militaire oefenterreinen in het kader van militaire oefeningen.\n\n###### Artikel 22.150 Meet- en rekenbepalingen\n\n**Lid 1.**\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n**Lid 2.**\n\nOp het conserveren van een monster is NEN-EN-ISO 5667-3 van toepassing.\n\n**Lid 3.**\n\nBij het analyseren van een monster worden onopgeloste stoffen meegenomen, en op het analyseren is van toepassing:\n\na.  voor biochemisch zuurstofverbruik: NEN-EN-ISO 5815-1/2; en\nb.  voor chemisch zuurstofverbruik: NEN-ISO 15705.\n\n##### SubParagraaf 22.3.8.4 Lozen van koelwater\n\n###### Artikel 22.151 Toepassingsbereik\n\nDeze paragraaf is van toepassing op het lozen van koelwater dat niet afkomstig is van een milieubelastende activiteit die is aangewezen in hoofdstuk 3 van het Besluit activiteiten leefomgeving.\n\n###### Artikel 22.152 Gegevens en bescheiden\n\n**Lid 1.**\n\nTen minste vier weken voor het begin van de activiteit, bedoeld in artikel 22.151, worden aan het college van burgemeester en wethouders gegevens en bescheiden verstrekt over:\n\na.  de maximale warmtevracht; en\nb.  de verwachte datum van het begin van de activiteit.\n\n**Lid 2.**\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n###### Artikel 22.153 Koelwater\n\n**Lid 1.**\n\nMet het oog op het doelmatig beheer van afvalwater kan koelwater worden geloosd in schoonwaterriool.\n\n**Lid 2.**\n\nKoelwater wordt alleen in een vuilwaterriool geloosd als het lozen in een schoonwaterriool of op een oppervlaktewaterlichaam redelijkerwijs niet mogelijk is.\n\n**Lid 3.**\n\nAan het te lozen koelwater worden geen chemicali\u00ebn toegevoegd.\n\n##### SubParagraaf 22.3.8.5 Lozen bij onderhoudswerkzaamheden aan bouwwerken\n\n###### Artikel 22.154 Toepassingsbereik\n\nDeze paragraaf is van toepassing op het lozen van afvalwater afkomstig van reinigingswerkzaamheden, conserveringswerkzaamheden of andere onderhoudswerkzaamheden aan bouwwerken.\n\n###### Artikel 22.155 Periodiek reinigen\n\nMet het oog op het doelmatig beheer van afvalwater wordt afvalwater afkomstig van reinigingswerkzaamheden, conserveringswerkzaamheden of andere onderhoudswerkzaamheden aan bouwwerken niet in een voorziening voor de inzameling en het transport van afvalwater of op of in de bodem geloosd, tenzij het gaat om afvalwater afkomstig van reinigingswerkzaamheden die periodiek worden uitgevoerd en waarbij alleen vuilafzetting wordt verwijderd.\n\n##### SubParagraaf 22.3.8.6 Lozen bij opslaan en overslaan van goederen\n\n###### Artikel 22.156 Toepassingsbereik\n\nDeze paragraaf is van toepassing op het lozen van afvalwater afkomstig van het opslaan en overslaan van goederen.\n\n###### Artikel 22.157 Inerte goederen\n\nVoor de toepassing van deze paragraaf worden in ieder geval de volgende goederen als inerte goederen beschouwd, voor zover deze niet verontreinigd zijn:\n\na.  bouwstoffen als bedoeld in paragraaf 4.123 van het Besluit activiteiten leefomgeving;\nb.  grond en baggerspecie als bedoeld in paragraaf 4.124 van het Besluit activiteiten leefomgeving;\nc.  A-hout en ongeshredderd B-hout;\nd.  snoeihout;\ne.  banden van voertuigen;\nf.  autowrakken bij een autodemontagebedrijf waaruit alle vloeistoffen zijn afgetapt en wrakken van tweewielige motorvoertuigen bij een demontagebedrijf voor tweewielige motorvoertuigen waaruit alle vloeistoffen zijn afgetapt;\ng.  straatmeubilair;\nh.  tuinmeubilair;\ni.  aluminium, ijzer en roestvrij staal;\nj.  kunststof anders dan lege, ongereinigde verpakkingen van voedingsmiddelen, smeerolie, verf, lak of drukinkt, gewasbeschermingsmiddelen, biociden of gevaarlijke stoffen;\nk.  kunststofge\u00efsoleerde kabels anders dan oliedrukkabels, gepantserde papier-loodkabels en papierge\u00efsoleerde grondkabels;\nl.  papier en karton;\nm.  textiel en tapijt; en\nn.  vlakglas.\n\n###### Artikel 22.158 Gegevens en bescheiden\n\n**Lid 1.**\n\nTen minste vier weken voor het begin van de activiteit, bedoeld in artikel 22.156, worden aan het college van burgemeester en wethouders gegevens en bescheiden verstrekt over:\n\na.  de opgeslagen goederen; en\nb.  de verwachte datum van het begin van de activiteit.\n\n**Lid 2.**\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n**Lid 3.**\n\nDit artikel is niet van toepassing op het lozen van afvalwater afkomstig van wonen.\n\n###### Artikel 22.159 Lozen bij opslaan van inerte goederen\n\n**Lid 1.**\n\nMet het oog op het doelmatig beheer van afvalwater kan afvalwater dat in contact is geweest met opgeslagen inerte goederen, worden geloosd op of in de bodem of in een voorziening voor de inzameling en het transport van afvalwater.\n\n**Lid 2.**\n\nDat afvalwater wordt alleen in een vuilwaterriool geloosd, als het lozen op of in de bodem, op een oppervlaktewaterlichaam of in een schoonwaterriool redelijkerwijs niet mogelijk is.\n\n**Lid 3.**\n\nVoor het lozen van dat afvalwater in een voorziening voor de inzameling en het transport van afvalwater is de emissiegrenswaarde voor onopgeloste stoffen 300 mg/l, gemeten in een steekmonster.\n\n**Lid 4.**\n\nAls de opgeslagen inerte goederen worden bevochtigd, wordt afvalwater dat met opgeslagen goederen in contact is geweest, zoveel mogelijk voor dit bevochtigen gebruikt.\n\n**Lid 5.**\n\nHet tweede tot en met vierde lid zijn niet van toepassing op het lozen van afvalwater afkomstig van wonen.\n\n###### Artikel 22.160 Meet- en rekenbepalingen\n\n**Lid 1.**\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n**Lid 2.**\n\nOp het conserveren van een monster is NEN-EN-ISO 5667-3 van toepassing.\n\n**Lid 3.**\n\nOp het analyseren van onopgeloste stoffen is NEN-EN 872 van toepassing.\n\n###### Artikel 22.161 Uitzondering voorgeschreven lozingsroute bij opslaan van lekkende, uitlogende en vermestende goederen\n\nAls in de waterschapsverordening een andere lozingsroute is toegestaan, wordt, in afwijking van artikel 4.1057, eerste lid, van het Besluit activiteiten leefomgeving, het te lozen afvalwater, bedoeld in dat artikel, geloosd in een vuilwaterriool of via die andere route.\n\n##### SubParagraaf 22.3.8.7 Lozen vanuit gemeentelijke voorzieningen voor inzameling en transport van afvalwater\n\n###### Artikel 22.162 Toepassingsbereik\n\nDeze paragraaf is van toepassing op het lozen van afvalwater afkomstig uit:\n\na.  een openbaar ontwateringsstelsel of een openbaar hemelwaterstelsel; en\nb.  een systeem als bedoeld in artikel 2.16, derde lid, van de Omgevingswet.\n\n###### Artikel 22.163 Lozen vanuit openbaar hemelwaterstelsel en openbaar ontwateringsstelsel\n\nMet het oog op het doelmatig beheer van afvalwater kan het afvalwater afkomstig uit een openbaar hemelwaterstelsel of een openbaar ontwateringsstelsel worden geloosd op of in de bodem, als dat stelsel voorkomt op het in het gemeentelijk rioleringsplan of een gemeentelijk rioleringsprogramma opgenomen overzicht van voorzieningen en maatregelen als bedoeld in artikel 2.16, eerste lid, onder a, onder 1\u00b0 en 2\u00b0, van de Omgevingswet, en dat stelsel volgens dat plan of programma is uitgevoerd en wordt beheerd.\n\n###### Artikel 22.164 Lozen van huishoudelijk afvalwater vanuit andere systemen\n\nMet het oog op het doelmatig beheer van afvalwater kan huishoudelijk afvalwater afkomstig uit een systeem als bedoeld in artikel 2.16, derde lid, van de Omgevingswet, worden geloosd op of in de bodem, als dat systeem voorkomt op het in het gemeentelijk rioleringsplan of een gemeentelijk rioleringsprogramma opgenomen overzicht van die systemen en volgens dat plan of programma is uitgevoerd en wordt beheerd.\n\n##### SubParagraaf 22.3.8.8 Lozen bij schoonmaken drinkwaterleidingen\n\n###### Artikel 22.165 Toepassingsbereik\n\nDeze paragraaf is van toepassing op het lozen van afvalwater afkomstig van het schoonmaken en in gebruik nemen van middelen voor het opslaan, transporteren en distribueren van drinkwater of warm tapwater als bedoeld in artikel 1 van de Drinkwaterwet of van huishoudwater als bedoeld in artikel 1 van het Drinkwaterbesluit.\n\n###### Artikel 22.166 Schoonmaken drinkwaterleidingen\n\n**Lid 1.**\n\nMet het oog op het doelmatig beheer van afvalwater kan afvalwater dat vrijkomt bij het schoonmaken en in gebruik nemen van de middelen voor opslag, transport en distributie van drinkwater of warm tapwater, worden geloosd op of in de bodem of in een schoonwaterriool.\n\n**Lid 2.**\n\nDat afvalwater wordt alleen in een vuilwaterriool geloosd als het lozen op of in de bodem, op een oppervlaktewaterlichaam of in een schoonwaterriool redelijkerwijs niet mogelijk is.\n\n**Lid 3.**\n\nBij het lozen op of in de bodem ontstaat geen wateroverlast.\n\n**Lid 4.**\n\nAan het water dat wordt gebruikt voor het schoonmaken en dat wordt geloosd op of in de bodem of in een schoonwaterriool worden geen chemicali\u00ebn toegevoegd.\n\n##### SubParagraaf 22.3.8.9 Lozen bij calamiteitenoefeningen\n\n###### Artikel 22.167 Toepassingsbereik\n\n**Lid 1.**\n\nDeze paragraaf is van toepassing op het lozen van afvalwater dat vrijkomt bij een calamiteitenoefening.\n\n**Lid 2.**\n\nHet eerste lid geldt niet voor het lozen van afvalwater afkomstig van een permanente voorziening voor het oefenen van brandbestrijdingstechnieken, bedoeld in artikel 3.259 van het Besluit activiteiten leefomgeving.\n\n###### Artikel 22.168 Gegevens en bescheiden\n\n**Lid 1.**\n\nTen minste vier weken voor het begin van de activiteit, bedoeld in artikel 22.167, worden aan het college van burgemeester en wethouders gegevens en bescheiden verstrekt over:\n\na.  de aard en omvang van de activiteit; en\nb.  de verwachte datum van het begin van de activiteit.\n\n**Lid 2.**\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n###### Artikel 22.169 Lozen bij calamiteitenoefeningen\n\nMet het oog op het doelmatig beheer van afvalwater kan afvalwater dat vrijkomt bij een calamiteitenoefening worden geloosd op of in de bodem of in een voorziening voor de inzameling en het transport van afvalwater.\n\n#### Paragraaf 22.3.9 Lozen bij telen, kweken, spoelen of sorteren van gewassen\n\n##### Artikel 22.170 Toepassingsbereik\n\nDeze paragraaf is van toepassing op het lozen van afvalwater afkomstig van het telen, kweken, spoelen of sorteren van gewassen, als een milieubelastende activiteit die is aangewezen in hoofdstuk 3 van het Besluit activiteiten leefomgeving de activiteit omvat.\n\n##### Artikel 22.171 Gegevens en bescheiden\n\n###### Lid 1.\n\nTen minste vier weken voor het begin van het lozen, bedoeld in de artikelen 22.174 en 22.175, worden aan het college van burgemeester en wethouders gegevens en bescheiden verstrekt over:\n\na.  de aard en omvang van de lozing;\nb.  de plaats van de lozingspunten; en\nc.  de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.172 Recirculatie bij grondgebonden teelt in een kas\n\nIn afwijking van artikel 4.791l van het Besluit activiteiten leefomgeving hoeft bij het lozen van drainagewater afkomstig van het telen van gewassen in een kas die op materiaal groeien dat in verbinding staat met de ondergrond geen recirculatiesysteem aanwezig en in gebruik te zijn, als hergebruik van drainagewater niet doelmatig is en het lozen is aangevangen voor de inwerkingtreding van de Omgevingswet.\n\n##### Artikel 22.173 Lozen bij spoelen van biologisch geteelde gewassen\n\n###### Lid 1.\n\nIn afwijking van artikel 4.761, eerste lid, van het Besluit activiteiten leefomgeving, wordt te lozen afvalwater afkomstig van het spoelen van biologisch geteelde gewassen, gelijkmatig verspreid over landbouwgronden of geloosd in een vuilwaterriool.\n\n###### Lid 2.\n\nVoor het lozen van dat afvalwater in een vuilwaterriool is de emissiegrenswaarde voor onopgeloste stoffen 300 mg/l, gemeten in een steekmonster.\n\n###### Lid 3.\n\nAls in de waterschapsverordening een andere lozingsroute is toegestaan, wordt het te lozen afvalwater, bedoeld in het eerste lid, gelijkmatig verspreid over landbouwgronden, geloosd in een vuilwaterriool of geloosd via die andere route.\n\n##### Artikel 22.174 Lozen bij sorteren van biologisch geteeld fruit\n\n###### Lid 1.\n\nIn afwijking van artikel 4.773, eerste lid, van het Besluit activiteiten leefomgeving wordt te lozen afvalwater afkomstig van het sorteren van biologisch geteeld fruit, gelijkmatig verspreid over landbouwgronden of geloosd in een vuilwaterriool.\n\n###### Lid 2.\n\nVoor het lozen van dat afvalwater in een vuilwaterriool is de emissiegrenswaarde voor onopgeloste stoffen 300 mg/l, gemeten in een steekmonster.\n\n###### Lid 3.\n\nAls in de waterschapsverordening een andere lozingsroute is toegestaan, wordt het te lozen afvalwater, bedoeld in het eerste lid, gelijkmatig verspreid over landbouwgronden, geloosd in een vuilwaterriool of geloosd via die andere lozingsroute.\n\n##### Artikel 22.175 Uitzondering voorgeschreven lozingsroute afvalwater uit een gebouw\n\nAls in de waterschapsverordening een andere lozingsroute is toegestaan, wordt, in afwijking van artikel 4.795, eerste lid, van het Besluit activiteiten leefomgeving, het te lozen afvalwater, bedoeld in dat artikel, gelijkmatig verspreid over landbouwgronden of geloosd in een vuilwaterriool of via die andere route.\n\n##### Artikel 22.176 Meet- en rekenbepalingen\n\n###### Lid 1.\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n###### Lid 2.\n\nOp het conserveren van een monster is NEN-EN-ISO 5667-3 van toepassing.\n\n###### Lid 3.\n\nOp het analyseren van onopgeloste stoffen is NEN-EN 872 van toepassing.\n\n#### Paragraaf 22.3.10 Lozen bij maken van betonmortel\n\n##### Artikel 22.177 Toepassingsbereik\n\nDeze paragraaf is van toepassing op het lozen van afvalwater afkomstig van het reinigen van installaties en voorzieningen voor het maken van betonmortel en het inwendig reinigen van voertuigen waarin betonmortel is vervoerd, als een milieubelastende activiteit die is aangewezen in hoofdstuk 3 van het Besluit activiteiten leefomgeving de activiteit omvat.\n\n##### Artikel 22.178 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.177 worden aan het college van burgemeester en wethouders gegevens en bescheiden verstrekt over:\n\na.  de lozingsroute;\nb.  de aard en omvang van de lozing; en\nc.  de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.179 Water\n\n###### Lid 1.\n\nIn aanvulling op artikel 4.140, eerste lid, van het Besluit activiteiten leefomgeving kan te lozen afvalwater afkomstig van het reinigen van installaties en voorzieningen voor het maken van betonmortel en het inwendig reinigen van voertuigen waarin betonmortel is vervoerd, ook worden geloosd in een voorziening voor de inzameling en het transport van afvalwater.\n\n###### Lid 2.\n\nVoor het lozen van dat afvalwater in een schoonwaterriool zijn de emissiegrenswaarden de waarden, bedoeld in tabel 22.3.28, gemeten in een steekmonster.\n\n###### Lid 3.\n\nVoor het lozen van dat afvalwater in een vuilwaterriool is de emissiegrenswaarde voor onopgeloste stoffen 300 mg/l, gemeten in een steekmonster.\n\n##### Artikel 22.180 Meet- en rekenbepalingen\n\n###### Lid 1.\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n###### Lid 2.\n\nOp het conserveren van een monster is NEN-EN-ISO 5667-3 van toepassing.\n\n###### Lid 3.\n\nBij het analyseren van een monster worden onopgeloste stoffen meegenomen, en op het analyseren is van toepassing:\n\na.  voor chemisch zuurstofverbruik: NEN-ISO 15705; en\nb.  voor onopgeloste stoffen: NEN-EN 872.\n\n#### Paragraaf 22.3.11 Uitwassen van beton\n\n##### Artikel 22.181 Toepassingsbereik\n\nDeze paragraaf is van toepassing op het uitwassen van beton, als een milieubelastende activiteit die is aangewezen in hoofdstuk 3 van het Besluit activiteiten leefomgeving de activiteit omvat.\n\n##### Artikel 22.182 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.181 worden aan het college van burgemeester en wethouders gegevens en bescheiden verstrekt over:\n\na.  de aard en omvang van de lozing; en\nb.  de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.183 Water\n\n###### Lid 1.\n\nIn aanvulling op artikel 4.158, eerste lid, van het Besluit activiteiten leefomgeving, kan te lozen afvalwater afkomstig van het uitwassen van beton ook worden geloosd in een vuilwaterriool.\n\n###### Lid 2.\n\nVoor het lozen van dat afvalwater is de emissiegrenswaarde voor onopgeloste stoffen 300 mg/l, gemeten in een steekmonster.\n\n##### Artikel 22.184 Meet- en rekenbepalingen\n\n###### Lid 1.\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n###### Lid 2.\n\nOp het conserveren van een monster is NEN-EN-ISO 5667-3 van toepassing.\n\n###### Lid 3.\n\nOp het analyseren van onopgeloste stoffen is NEN-EN 872 van toepassing.\n\n#### Paragraaf 22.3.12 Recreatieve visvijvers\n\n##### Artikel 22.185 Toepassingsbereik\n\nDeze paragraaf is van toepassing op het exploiteren van een recreatieve visvijver.\n\n##### Artikel 22.186 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.185 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein; en\n    2.  de plaats van de lozingspunten;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.187 Water: lozingsroute\n\nMet het oog op het doelmatig beheer van afvalwater kan spuiwater uit recreatieve visvijvers worden geloosd op of in de bodem of in een schoonwaterriool. Het spuiwater wordt niet geloosd in een vuilwaterriool.\n\n#### Paragraaf 22.3.13 Ontwikkelen of afdrukken van fotografisch materiaal\n\n##### Artikel 22.188 Toepassingsbereik\n\n###### Lid 1.\n\nDeze paragraaf is van toepassing op het ontwikkelen of afdrukken van fotografisch materiaal.\n\n###### Lid 2.\n\nDeze paragraaf is niet van toepassing op:\n\na.  digitaal afdrukken; en\nb.  ontwikkelen of afdrukken van fotografisch materiaal bij wonen.\n\n##### Artikel 22.189 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.188 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten;\n    4.  de ligging van de bedrijfsriolering; en\n    5.  de plaats van de lozingspunten;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.190 Water\n\n###### Lid 1.\n\nMet het oog op het doelmatig beheer van afvalwater kan afvalwater afkomstig van het ontwikkelen of afdrukken van fotografisch materiaal worden geloosd in een vuilwaterriool. Het afvalwater wordt niet geloosd op of in de bodem of in een schoonwaterriool.\n\n###### Lid 2.\n\nEr worden in goede staat verkerende afkwetsrollen gebruikt en er wordt een doelmatige zilverterugwininstallatie toegepast.\n\n###### Lid 3.\n\nIn afwijking van het tweede lid hoeft geen zilverterugwininstallatie te worden toegepast als per jaar minder dan 700 liter aan gebruiksklare fixeer wordt gebruikt en er gedragsvoorschriften zijn opgesteld en worden nageleefd gericht op het beperken van de emissie van zilver.\n\n###### Lid 4.\n\nVoor het afvalwater is de emissiegrenswaarde voor zilver 4 milligram per liter, gemeten in een steekmonster.\n\n##### Artikel 22.191 Meet- en rekenbepalingen\n\n###### Lid 1.\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n###### Lid 2.\n\nOp het conserveren van een monster is NEN-EN-ISO 5667-3 van toepassing.\n\n###### Lid 3.\n\nOp het analyseren van zilver is NEN 6966, NEN-EN-ISO 17294-2, NEN-EN-ISO 11885 of NEN 6965 van toepassing, waarbij onopgeloste stoffen worden meegenomen in de analyse en elementen worden ontsloten volgens NEN-EN-ISO 15587-1 of NEN-EN-ISO 15587-2.\n\n#### Paragraaf 22.3.14 Wassen van motorvoertuigen\n\n##### Artikel 22.192 Toepassingsbereik\n\n###### Lid 1.\n\nDeze paragraaf is van toepassing op het uitwendig wassen van motorvoertuigen.\n\n###### Lid 2.\n\nDeze paragraaf is niet van toepassing:\n\na.  als een milieubelastende activiteit die is aangewezen in hoofdstuk 3 van het Besluit activiteiten leefomgeving de activiteit omvat; en\nb.  op wassen van motorvoertuigen bij wonen.\n\n##### Artikel 22.193 Bodem\n\n###### Lid 1.\n\nMet het oog op het voorkomen van verontreiniging van de bodem met oli\u00ebn, vetten en koelvloeistof wordt gewassen boven een vloeistofdichte bodemvoorziening.\n\n###### Lid 2.\n\nMotorvoertuigen kunnen ook worden gewassen op een mobiele wasinstallatie die zodanig is uitgevoerd dat vloeistoffen niet in de bodem kunnen geraken, als die mobiele wasinstallatie niet langer dan zes maanden aaneengesloten op eenzelfde locatie is geplaatst.\n\n###### Lid 3.\n\nHet eerste lid is niet van toepassing, als per week ten hoogste \u00e9\u00e9n motorvoertuig waarmee geen gewasbeschermingsmiddelen zijn toegepast, uitwendig wordt gewassen.\n\n##### Artikel 22.194 Water\n\n###### Lid 1.\n\nMet het oog op het doelmatig beheer van afvalwater kan afvalwater afkomstig van het wassen van motorvoertuigen worden geloosd in een vuilwaterriool. Het afvalwater wordt niet geloosd in een schoonwaterriool.\n\n###### Lid 2.\n\nHet lozen op of in de bodem is toegestaan, als per week ten hoogste \u00e9\u00e9n motorvoertuig waarmee geen gewasbeschermingsmiddelen zijn toegepast, uitwendig wordt gewassen.\n\n###### Lid 3.\n\nVoor het afvalwater dat wordt geloosd in een vuilwaterriool is de emissiegrenswaarde voor olie 20 mg/l, gemeten in een steekmonster, of dat afvalwater wordt voor vermenging met ander afvalwater geleid door een slibvangput en olieafscheider:\n\na.  volgens NEN-EN 858-1 of NEN-EN 858-1/A1 en NEN-EN 858-2; of\nb.  die zijn geplaatst voor 2 november 2010 en zijn afgestemd op de hoeveelheid afvalwater dat wordt geloosd.\n\n##### Artikel 22.195 Meet- en rekenbepalingen\n\n###### Lid 1.\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n###### Lid 2.\n\nOp het conserveren van een monster is NEN-EN-ISO 5667-3 van toepassing.\n\n###### Lid 3.\n\nBij het analyseren van een monster worden onopgeloste stoffen meegenomen, en op het analyseren is voor olie NEN-EN-ISO 9377-2 van toepassing.\n\n#### Paragraaf 22.3.15 Niet-industri\u00eble voedselbereiding\n\n##### Artikel 22.196 Toepassingsbereik\n\n###### Lid 1.\n\nDeze paragraaf is van toepassing op het bereiden van voedingsmiddelen met:\n\na.  keukenapparatuur;\nb.  grootkeukenapparatuur;\nc.  een of meer bakkerijovens die chargegewijs worden beladen; of\nd.  een of meer bakkerijovens die continu worden beladen met een nominaal vermogen of een aansluitwaarde van ten hoogste 100 kW.\n\n###### Lid 2.\n\nDeze paragraaf is niet van toepassing als een activiteit als bedoeld in artikel 3.128 van het Besluit activiteiten leefomgeving de activiteit omvat, met uitzondering van het bereiden van voedingsmiddelen voor personen die werken op de locatie waarop de activiteit wordt verricht.\n\n##### Artikel 22.197 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.196 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten;\n    4.  de ligging van de bedrijfsriolering; en\n    5.  de plaats van de lozingspunten;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n###### Lid 3.\n\nHet eerste en tweede lid zijn niet van toepassing op het bereiden van voedingsmiddelen voor personen die wonen of werken op de locatie waarop de activiteit wordt verricht.\n\n##### Artikel 22.198 Water\n\n###### Lid 1.\n\nMet het oog op het doelmatig beheer van afvalwater kan afvalwater afkomstig van het bereiden van voedingsmiddelen worden geloosd in een vuilwaterriool. Het afvalwater wordt niet geloosd in een schoonwaterriool.\n\n###### Lid 2.\n\nAls niet in een vuilwaterriool kan worden geloosd, kan het afvalwater op de bodem worden geloosd, als het afvalwater gezamenlijk met huishoudelijk afvalwater wordt geloosd en de voorzieningen voor het zuiveren van huishoudelijk afvalwater zijn berekend op het zuiveren van het afvalwater afkomstig van het bereiden van voedingsmiddelen.\n\n###### Lid 3.\n\nAfvalwater dat afvalstoffen bevat, die door versnijdende of vermalende apparatuur zijn versneden of vermalen, wordt niet geloosd.\n\n###### Lid 4.\n\nVethoudend afvalwater dat wordt geloosd, wordt voor vermenging met ander afvalwater geleid door:\n\na.  een vetafscheider en slibvangput volgens NEN-EN 1825-1 en NEN-EN 1825-2; of\nb.  een vetafscheider en slibvangput die zijn geplaatst voor 14 september 2004 en zijn afgestemd op de hoeveelheid afvalwater die wordt geloosd.\n\n###### Lid 5.\n\nIn afwijking van NEN-EN 1825-1 en NEN-EN 1825-2 kan met een lagere frequentie van het legen en reinigen dan daar vermeld worden volstaan als dit geen nadelige gevolgen heeft voor het doelmatig functioneren van de afscheider.\n\n##### Artikel 22.199 Geur\n\n###### Lid 1.\n\nMet het oog op het voorkomen of het beperken van geurhinder worden afgezogen dampen en gassen die naar de buitenlucht worden ge\u00ebmitteerd:\n\na.  ten minste 2 m boven de hoogste daklijn van de binnen 25 m van de uitmonding gelegen bebouwing afgevoerd; of\nb.  geleid door een ontgeuringsinstallatie.\n\n###### Lid 2.\n\nDampen die vrijkomen bij het bereiden van voedingsmiddelen met grootkeukenapparatuur door frituren, bakken in olie of vet of grillen, anders dan met houtskool, worden afgezogen en geleid door een vetvangend filter.\n\n###### Lid 3.\n\nHet eerste en tweede lid zijn niet van toepassing:\n\na.  op het bereiden van voedingsmiddelen met keukenapparatuur; en\nb.  als het mogelijke effect van de geuremissie van de uittredende lucht van een afzuiginstallatie beperkt blijft tot een gezoneerd industrieterrein, op een industrieterrein waarvoor geluidproductieplafonds als omgevingswaarden zijn vastgesteld of een Activiteitenbesluit-bedrijventerrein met minder dan \u00e9\u00e9n geurgevoelig gebouw per hectare.\n\n###### Lid 4.\n\nVoor zover er geen verandering van de activiteit plaatsvindt die leidt tot een toename van de geurbelasting op een geurgevoelig gebouw, is het eerste lid niet van toepassing als voor 1 januari 2008 voor die activiteit:\n\na.  een vergunning is verleend die voor die datum onherroepelijk is; of\nb.  voorschriften golden op grond van een van de besluiten, genoemd in artikel 6.43 van het Activiteitenbesluit milieubeheer, zoals dat besluit luidde voor de inwerkingtreding van de Omgevingswet.\n\n#### Paragraaf 22.3.16 Voedingsmiddelenindustrie\n\n##### Artikel 22.200 Toepassingsbereik\n\n###### Lid 1.\n\nDeze paragraaf is van toepassing op een milieubelastende activiteit als bedoeld in artikel 3.128 van het Besluit activiteiten leefomgeving.\n\n###### Lid 2.\n\nDeze paragraaf is niet van toepassing op een milieubelastende activiteit die als vergunningplichtig is aangewezen in artikel 3.129, eerste lid, 3.130 of 3.131 van het Besluit activiteiten leefomgeving.\n\n##### Artikel 22.201 Geur: beginnen of uitbreiden activiteit\n\n###### Lid 1.\n\nHet beginnen of uitbreiden in capaciteit van een activiteit als bedoeld in artikel 22.200 is alleen toegestaan als nieuwe geurhinder op een geurgevoelig gebouw wordt voorkomen.\n\n###### Lid 2.\n\nHet eerste lid is ook van toepassing op het wijzigen van de activiteit, als die wijziging leidt tot een grotere of andere geurbelasting ter plaatse van een geurgevoelig gebouw.\n\n#### Paragraaf 22.3.17 Slachten van dieren en bewerken van dierlijke bijproducten of uitsnijden van vlees, vis of organen.\n\n##### Artikel 22.202 Toepassingsbereik\n\n###### Lid 1.\n\nDeze paragraaf is van toepassing op:\n\na.  het slachten van ten hoogste 10.000 kilogram levend gewicht aan dieren per week en het broeien, koken of pekelen van daarbij vrijkomende dierlijke bijproducten;\nb.  het uitsnijden van vlees van karkassen of karkasdelen;\nc.  het uitsnijden van vis; of\nd.  het uitsnijden en pekelen van organen.\n\n###### Lid 2.\n\nDeze paragraaf is niet van toepassing als een activiteit als bedoeld in artikel 3.128 van het Besluit activiteiten leefomgeving de activiteit omvat.\n\n##### Artikel 22.203 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.202 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten;\n    4.  de ligging van de bedrijfsriolering;\n    5.  de plaats van de lozingspunten; en\n    6.  de plaats waar bodembedreigende stoffen worden gebruikt, geproduceerd of uitgestoten;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.204 Water: lozingsroute en zuivering\n\n###### Lid 1.\n\nMet het oog op het doelmatig beheer van afvalwater vindt het slachten van dieren en het broeien, koken of pekelen van daarbij vrijkomende dierlijke bijproducten inpandig plaats.\n\n###### Lid 2.\n\nTe lozen afvalwater kan worden geloosd in een vuilwaterriool, als dat afvalwater afkomstig is van:\n\na.  het bewerken van dierlijke bijproducten; of\nb.  het reinigen en desinfecteren van ruimtes waar een activiteit als bedoeld in artikel 22.202 is uitgevoerd.\n\n###### Lid 3.\n\nHet afvalwater wordt niet geloosd op of in de bodem of in een schoonwaterriool.\n\n###### Lid 4.\n\nVethoudend afvalwater dat wordt geloosd, wordt voor vermenging met ander afvalwater geleid door:\n\na.  een vetafscheider en slibvangput volgens NEN-EN 1825-1 en NEN-EN 1825-2;\nb.  een vetafscheider en slibvangput die zijn geplaatst voor 14 september 2004 en zijn afgestemd op de hoeveelheid afvalwater dat wordt geloosd; of\nc.  een flocculatieafscheider die is geplaatst voor 1 januari 2013 en is afgestemd op de hoeveelheid afvalwater dat wordt geloosd.\n\n###### Lid 5.\n\nIn afwijking van NEN-EN 1825-1 en NEN-EN 1825-2 kan met een lagere frequentie van het legen en reinigen dan in die normen vermeld worden volstaan als dit geen nadelige gevolgen heeft voor het doelmatig functioneren van de afscheider.\n\n###### Lid 6.\n\nHet afvalwater wordt niet door een biologische zuivering geleid.\n\n###### Lid 7.\n\nDit artikel is niet van toepassing op afvalwater afkomstig van wonen.\n\n##### Artikel 22.205 Geur: voorkomen of beperken geurhinder\n\n###### Lid 1.\n\nMet het oog op het voorkomen of het beperken van geurhinder:\n\na.  wordt bij het slachten van dieren ten minste de vaste dierlijke mest die vrijkomt bij het slachten in afgesloten, lekvrije tonnen of bakken opgeslagen; en\nb.  worden dampen en gassen van het broeien of koken van dierlijke bijproducten afgezogen, als deze op de buitenlucht worden ge\u00ebmitteerd:\n    1.  ten minste 2 m boven de hoogste daklijn van de binnen 25 m van de uitmonding gelegen gebouwen afgevoerd; of\n    2.  geleid door een doelmatige ontgeuringsinstallatie.\n\n###### Lid 2.\n\nVoor zover er geen verandering van de activiteit plaatsvindt die leidt tot een toename van de geurbelasting op een geurgevoelig gebouw, is het eerste lid, onder b, niet van toepassing als voor 1 januari 2008 voor die activiteit:\n\na.  een vergunning is verleend die voor die datum onherroepelijk is; of\nb.  voorschriften golden op grond van een van de besluiten, genoemd in artikel 6.43 van het Activiteitenbesluit milieubeheer, zoals dat besluit luidde voor de inwerkingtreding van de Omgevingswet.\n\n##### Artikel 22.206 Bodem: bodembeschermende voorziening\n\nMet het oog op het voorkomen van verontreiniging van de bodem vindt het pekelen van dierlijke bijproducten en organen plaats boven een aaneengesloten bodemvoorziening.\n\n##### Artikel 22.207 Bodem: logboek bodembeschermende voorziening\n\nEr wordt een logboek bijgehouden waarin voor bodembeschermende voorzieningen gegevens worden vastgelegd over controles, beoordelingen, onderhoud en reparaties.\n\n##### Artikel 22.208 Bodem: eindonderzoek bodem\n\n###### Lid 1.\n\nBij het be\u00ebindigen van het pekelen van dierlijke bijproducten of organen wordt een eindonderzoek bodem verricht om de kwaliteit van de bodem vast te stellen.\n\n###### Lid 2.\n\nHet bodemonderzoek gaat over de bodembedreigende stoffen die zijn gebruikt, geproduceerd of uitgestoten op het gedeelte van de locatie waar het pekelen van dierlijke bijproducten of organen is verricht.\n\n###### Lid 3.\n\nHet bodemonderzoek voldoet aan NEN 5725 en NEN 5740 en het veldwerk wordt verricht door een onderneming met een erkenning bodemkwaliteit voor BRL SIKB 2000 of een certificatie-instantie of inspectie-instantie met een erkenning bodemkwaliteit voor AS SIKB 2000.\n\n##### Artikel 22.209 Bodem: rapport van het eindonderzoek bodem\n\nHet rapport van het eindonderzoek bodem bevat:\n\na.  de naam en het adres van degene die het onderzoek heeft verricht;\nb.  de wijze waarop het onderzoek is verricht;\nc.  de aard en de mate van de aangetroffen verontreinigde stoffen en de herkomst daarvan;\nd.  informatie over het huidige en eerdere gebruik van het terrein;\ne.  bestaande informatie over bodemmetingen en grondwatermetingen die de toestand van de bodem en het grondwater weergeven op het tijdstip van opstelling van het rapport, of anders nieuwe bodemmetingen en grondwatermetingen voor het constateren van eventuele verontreiniging van de bodem door de bodemverontreinigende stoffen die bij de activiteit zijn gebruikt, zijn geproduceerd of zijn vrijgekomen; en\nf.  als de kwaliteit van de bodem wordt hersteld: de wijze waarop en de mate waarin dit gebeurt.\n\n##### Artikel 22.210 Gegevens en bescheiden: be\u00ebindigen activiteit\n\nTen hoogste zes maanden na het be\u00ebindigen van het pekelen van dierlijke bijproducten of organen wordt een rapport van het eindonderzoek bodem verstrekt aan het college van burgemeester en wethouders.\n\n##### Artikel 22.211 Bodem: herstel van de bodemkwaliteit\n\n###### Lid 1.\n\nAls de bodem is verontreinigd, wordt uiterlijk zes maanden na het toezenden van het rapport van het eindonderzoek bodem de bodemkwaliteit hersteld tot:\n\na.  de bodemkwaliteit en grondwaterkwaliteit, die is vastgesteld in een rapport volgens NEN 5740 dat is opgesteld voor het begin van de het pekelen van dierlijke bijproducten of organen;\nb.  de bodemkwaliteit van de locatie waarop de activiteit is verricht, zoals die is vastgelegd op een bodemkwaliteitskaart als bedoeld in artikel 47, onder a, of 57, tweede lid, van het Besluit bodemkwaliteit; of\nc.  de achtergrondwaarden, vastgesteld op grond van artikel 1 van het Besluit bodemkwaliteit.\n\n###### Lid 2.\n\nHet herstel wordt verricht door een onderneming met een erkenning bodemkwaliteit voor BRL SIKB 7000.\n\n##### Artikel 22.212 Informeren: herstelwerkzaamheden\n\n###### Lid 1.\n\nHet college van burgemeester en wethouders wordt ten minste vijf dagen voor het begin van de herstelwerkzaamheden ge\u00efnformeerd over de begindatum.\n\n###### Lid 2.\n\nHet college van burgemeester en wethouders wordt ten hoogste vijf dagen na be\u00ebindiging van de herstelwerkzaamheden ge\u00efnformeerd over de einddatum.\n\n##### Artikel 22.213 Water: opruimen gemorste en gelekte stoffen\n\n###### Lid 1.\n\nMet het oog op het doelmatig beheer van afvalwater worden bij het pekelen van dierlijke bijproducten en organen de gemorste of gelekte stoffen zoveel mogelijk zonder verder toevoegen van water opgeruimd en afgevoerd als afvalstof en wordt zoveel mogelijk voorkomen dat deze stoffen in het afvalwater terecht kunnen komen.\n\n###### Lid 2.\n\nDit artikel is niet van toepassing op afvalwater afkomstig van wonen.\n\n#### Paragraaf 22.3.18 Opwekken van elektriciteit met een windturbine\n\n##### Artikel 22.214 Toepassingsbereik\n\n###### Lid 1.\n\nDeze paragraaf is van toepassing op het opwekken van elektriciteit met een windturbine, bedoeld in artikel 3.11 van het Besluit activiteiten leefomgeving als:\n\na.  die slagschaduw veroorzaakt in een verblijfsruimte van een slagschaduwgevoelig gebouw dat op een locatie is toegelaten op grond van een omgevingsplan of een omgevingsvergunning voor een omgevingsplanactiviteit; of\nb.  die lichtschittering veroorzaakt.\n\n###### Lid 2.\n\nDeze paragraaf is niet van toepassing op slagschaduw door een windturbine, in een verblijfsruimte van een slagschaduwgevoelig gebouw dat op een locatie is toegelaten op grond van een omgevingsplan of een omgevingsvergunning voor een omgevingsplanactiviteit voor een duur van niet meer dan tien jaar.\n\n###### Lid 3.\n\nDeze paragraaf is ook niet van toepassing voor zover het gaat om een windpark met 3 of meer windturbines.\n\n##### Artikel 22.215 Toepassingsbereik: eerbiedigende werking\n\n###### Lid 1.\n\nIn afwijking van artikel 22.214, tweede lid, is deze paragraaf ook van toepassing op slagschaduw door een windturbine in een verblijfsruimte van een slagschaduwgevoelig gebouw, dat is toegelaten voor een duur van niet meer dan tien jaar:\n\na.  in het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\nb.  in een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n###### Lid 2.\n\nIn afwijking van artikel 22.214, eerste lid, is deze paragraaf niet van toepassing op slagschaduw door een windturbine in een verblijfsruimte van een slagschaduwgevoelig gebouw dat nog niet aanwezig is maar mag worden gebouwd op grond van:\n\na.  het tijdelijke deel van dit omgevingsplan, bedoeld in artikel 22.1, onder a, van de Omgevingswet; of\nb.  een omgevingsvergunning voor een omgevingsplanactiviteit die is aangevraagd voor de inwerkingtreding van de Omgevingswet.\n\n##### Artikel 22.216 Slagschaduw: stilstandvoorziening\n\n###### Lid 1.\n\nMet het oog op het voorkomen of beperken van slagschaduw is de windturbine voorzien van een automatische stilstandvoorziening die de windturbine afschakelt als gemiddeld meer dan zeventien dagen per jaar gedurende meer dan twintig minuten per dag slagschaduw kan optreden in een verblijfsruimte van een slagschaduwgevoelig gebouw en voor zover de afstand tussen de windturbine en een slagschaduwgevoelig gebouw minder dan twaalf maal de rotordiameter bedraagt.\n\n###### Lid 2.\n\nDe afstand wordt gemeten van een punt op ashoogte van de windturbine:\n\na.  tot de gevel van een slagschaduwgevoelig gebouw; en\nb.  tot de begrenzing van de locatie voor het plaatsen van een woonschip of woonwagen.\n\n##### Artikel 22.217 Slagschaduw: functionele binding\n\nArtikel 22.216 is niet van toepassing op slagschaduw door een windturbine in een slagschaduwgevoelig gebouw dat een functionele binding heeft met de windturbine.\n\n##### Artikel 22.218 Slagschaduw: voormalige functionele binding\n\nBij een agrarische activiteit is artikel 22.216 niet van toepassing op slagschaduw door een windturbine in een verblijfsruimte van een slagschaduwgevoelig gebouw dat:\n\na.  op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet of een voor de inwerkingtreding van de Omgevingswet aangevraagde omgevingsvergunning behoort of heeft behoord tot die agrarische activiteit en door een derde bewoond mag worden; of\nb.  eerder functioneel verbonden was met die agrarische activiteit en waarvoor op grond van artikel 5.62 van het Besluit kwaliteit leefomgeving in dit omgevingsplan of een omgevingsvergunning voor een omgevingsplanactiviteit is bepaald dat regels voor slagschaduw niet van toepassing zijn.\n\n##### Artikel 22.219 Lichtschittering: beperken van reflectie\n\nLichtschittering wordt bij het opwekken van elektriciteit met een windturbine voorkomen of zoveel mogelijk beperkt door toepassing van niet reflecterende materialen of coatinglagen op de betrokken onderdelen.\n\n##### Artikel 22.220 Lichtschittering: meten reflectiewaarden\n\nOp het uitvoeren van een meting van reflectiewaarden is NEN-EN-ISO 2813 van toepassing.\n\n#### Paragraaf 22.3.19 In werking hebben van een acculader\n\n##### Artikel 22.221 Toepassingsbereik\n\nDeze paragraaf is van toepassing op het met een acculader laden van een natte accu die vloeibare bodembedreigende stoffen bevat.\n\n##### Artikel 22.222 Bodem: bodembeschermende voorziening\n\nMet het oog op het voorkomen van verontreiniging van de bodem vindt het laden van een accu plaats boven een aaneengesloten bodemvoorziening.\n\n##### Artikel 22.223 Bodem: logboek bodembeschermende voorziening\n\nEr wordt een logboek bijgehouden waarin voor bodembeschermende voorzieningen gegevens worden vastgelegd over controles, beoordelingen, onderhoud en reparaties.\n\n#### Paragraaf 22.3.20 Bieden van parkeergelegenheid in een parkeergarage\n\n##### Artikel 22.224 Toepassingsbereik\n\nDeze paragraaf is van toepassing op het bieden van parkeergelegenheid in een parkeergarage met meer dan 20 parkeerplaatsen die voorzien is van mechanische ventilatie.\n\n##### Artikel 22.225 Gegevens en bescheiden\n\n###### Lid 1.\n\nTen minste vier weken voor het begin van het bieden van parkeergelegenheid in een parkeergarage met meer dan 30 parkeerplaatsen worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten; en\n    4.  de ligging van de bedrijfsriolering;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.226 Lucht en geur: afvoeren emissies\n\n###### Lid 1.\n\nMet het oog op het beschermen van de kwaliteit van de lucht en het voorkomen of beperken van geurhinder:\n\na.  worden de aanzuigopeningen voor de ventilatie van de parkeergarage in een verkeersluwe omgeving, of, als dat niet mogelijk is, op ten minste 5 m boven het straatniveau en buiten de be\u00efnvloeding van de uitblaasopeningen aangebracht;\nb.  wordt de uit de parkeergarage afgezogen lucht verticaal uitgeblazen op ten minste 5 m boven het straatniveau of, als binnen 25 m van de uitblaasopening een gebouw is gelegen met een hoogste daklijn die meer dan vijf meter boven het straatniveau is gelegen, ten minste \u00e9\u00e9n meter boven de hoogste daklijn van dat gebouw; en\nc.  bedraagt de snelheid van de uitgeblazen lucht, gemeten bij de rand van de uitblaasopening, ten minste tien meter per seconde.\n\n###### Lid 2.\n\nVoor zover er geen verandering van de activiteit plaatsvindt die leidt tot een toename van de geurbelasting op een geurgevoelig gebouw, is het eerste lid niet van toepassing als voor 1 januari 2008 voor die activiteit:\n\na.  een vergunning is verleend die voor die datum onherroepelijk is; of\nb.  voorschriften golden op grond van een van de besluiten, genoemd in artikel 6.43 van het Activiteitenbesluit milieubeheer, zoals dat besluit luidde voor de inwerkingtreding van de Omgevingswet.\n\n#### Paragraaf 22.3.21 Traditioneel schieten\n\n##### Artikel 22.227 Toepassingsbereik\n\nDeze paragraaf is van toepassing op het traditioneel schieten door schutterijen of schuttersgilden met buksen of geweren vanaf een vaste standplaats op een stilstaand doel in de buitenlucht.\n\n##### Artikel 22.228 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.227 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen; en\n    3.  de plaats waar bodembedreigende stoffen worden gebruikt;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.229 Bodem en externe veiligheid\n\nMet het oog op het waarborgen van de veiligheid en het beperken van verontreiniging van de bodem vindt het schieten op zodanige wijze plaats dat alle afgeschoten kogels worden opgevangen in een voorziening.\n\n##### Artikel 22.230 Bodem: bodembeschermende voorziening\n\n###### Lid 1.\n\nMet het oog op het beperken van verontreiniging van de bodem, vindt traditioneel schieten plaats boven een bodembeschermende voorziening, als bij het schieten hulzen van verschoten munitie vrijkomen.\n\n###### Lid 2.\n\nDe voorziening voor het opvangen van afgeschoten kogels, bedoeld in artikel 22.229, is opgesteld boven een bodembeschermende voorziening.\n\n##### Artikel 22.231 Bodem: logboek bodembeschermende voorziening\n\nEr wordt een logboek bijgehouden waarin voor bodembeschermende voorzieningen gegevens worden vastgelegd over controles, beoordelingen, onderhoud en reparaties.\n\n##### Artikel 22.232 Bodem: eindonderzoek bodem\n\n###### Lid 1.\n\nBij het be\u00ebindigen van het traditioneel schieten wordt een eindonderzoek bodem verricht om de kwaliteit van de bodem vast te stellen.\n\n###### Lid 2.\n\nHet eindonderzoek bodem gaat over de bodembedreigende stoffen die zijn gebruikt op het gedeelte van de locatie waar het traditioneel schieten heeft plaatsgevonden.\n\n###### Lid 3.\n\nHet bodemonderzoek voldoet aan NEN 5725 en NEN 5740 en het veldwerk wordt verricht door een onderneming met een erkenning bodemkwaliteit voor BRL SIKB 2000 of een certificatie-instantie of inspectie-instantie met een erkenning bodemkwaliteit voor AS SIKB 2000.\n\n##### Artikel 22.233 Bodem: rapport van het eindonderzoek bodem\n\nHet rapport van het eindonderzoek bodem bevat:\n\na.  de naam en het adres van degene die het onderzoek heeft verricht;\nb.  de wijze waarop het onderzoek is verricht;\nc.  de aard en de mate van de aangetroffen verontreinigde stoffen en de herkomst daarvan;\nd.  informatie over het huidige en eerdere gebruik van het terrein;\ne.  bestaande informatie over bodemmetingen en grondwatermetingen die de toestand van de bodem en het grondwater weergeven op het tijdstip van opstelling van het rapport, of anders nieuwe bodemmetingen en grondwatermetingen voor het constateren van eventuele verontreiniging van de bodem door de bodemverontreinigende stoffen die bij de activiteit zijn gebruikt, zijn geproduceerd of zijn vrijgekomen; en\nf.  als de kwaliteit van de bodem wordt hersteld, de wijze waarop en de mate waarin dit gebeurt.\n\n##### Artikel 22.234 Gegevens en bescheiden: be\u00ebindigen activiteit\n\nTen hoogste zes maanden na het be\u00ebindigen van het traditioneel schieten wordt een rapport van het eindonderzoek bodem verstrekt aan het college van burgemeester en wethouders.\n\n##### Artikel 22.235 Bodem: herstel van de bodemkwaliteit\n\n###### Lid 1.\n\nAls de bodem is verontreinigd, wordt uiterlijk zes maanden na het toezenden van het rapport van het eindonderzoek bodem, de bodemkwaliteit hersteld tot:\n\na.  de bodemkwaliteit en grondwaterkwaliteit, die is vastgesteld in een rapport volgens NEN 5740 dat is opgesteld voor het begin van de activiteit;\nb.  de bodemkwaliteit van de locatie waarop de activiteit is verricht, zoals die is vastgelegd op een bodemkwaliteitskaart als bedoeld in artikel 47, onder a, of artikel 57, tweede lid, van het Besluit bodemkwaliteit; of\nc.  de achtergrondwaarden, vastgesteld op grond van artikel 1 van het Besluit bodemkwaliteit.\n\n###### Lid 2.\n\nHet herstel wordt verricht door een onderneming met een erkenning bodemkwaliteit voor BRL SIKB 7000.\n\n##### Artikel 22.236 Informeren: herstelwerkzaamheden\n\n###### Lid 1.\n\nHet college van burgemeester en wethouders wordt ten minste vijf dagen voor het begin van de herstelwerkzaamheden, bedoeld in artikel 22.235 ge\u00efnformeerd over de begindatum.\n\n###### Lid 2.\n\nHet college van burgemeester en wethouders wordt ten hoogste vijf dagen na be\u00ebindiging van de herstelwerkzaamheden, bedoeld in artikel 22.235 ge\u00efnformeerd over de einddatum.\n\n#### Paragraaf 22.3.22 Bieden van gelegenheid voor het beoefenen van sport in de buitenlucht\n\n##### Artikel 22.237 Toepassingsbereik\n\nDeze paragraaf is van toepassing op het bieden van gelegenheid voor het beoefenen van sport in de buitenlucht waarbij terreinverlichting wordt toegepast.\n\n##### Artikel 22.238 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.237 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.239 Licht\n\n###### Lid 1.\n\nMet het oog op het beperken van lichthinder is de verlichting die hoort bij een gelegenheid voor het beoefenen van sport in de buitenlucht uitgeschakeld:\n\na.  tussen 23.00 uur en 07.00 uur; en\nb.  als er geen sport wordt beoefend en geen onderhoud plaatsvindt.\n\n###### Lid 2.\n\nHet eerste lid is niet van toepassing op dagen of dagdelen in verband met:\n\na.  de viering van festiviteiten die bij of krachtens een gemeentelijke verordening zijn aangewezen in de gebieden in de gemeente waarvoor de verordening geldt;\nb.  de viering van andere festiviteiten die plaatsvinden op de locatie waarop de activiteit wordt verricht, waarbij het aantal bij of krachtens een gemeentelijke verordening aan te wijzen dagen of dagdelen niet meer mag bedragen dan twaalf per kalenderjaar; of\nc.  door het college van burgemeester en wethouders aangewezen activiteiten, anders dan festiviteiten als bedoeld onder b, waarbij het aantal aan te wijzen dagen of dagdelen gebaseerd op dit artikel samen niet meer bedraagt dan twaalf dagen per kalenderjaar.\n\n###### Lid 3.\n\nEen festiviteit of activiteit als bedoeld in het tweede lid die ten hoogste een etmaal duurt, maar die zowel voor als na 00.00 uur plaatsvindt, wordt hierbij beschouwd als plaatshebbende op \u00e9\u00e9n dag.\n\n#### Paragraaf 22.3.23 Opslaan van vaste mest\n\n##### Artikel 22.240 Toepassingsbereik\n\n###### Lid 1.\n\nDeze paragraaf is van toepassing op het opslaan van vaste mest met een totaal volume van ten minste 3 m\u00b3 en ten hoogste 600 m\u00b3.\n\n###### Lid 2.\n\nDeze paragraaf is niet van toepassing:\n\na.  op het opslaan van vaste mest, korter dan twee weken op \u00e9\u00e9n plek; en\nb.  als een milieubelastende activiteit die is aangewezen in artikel 3.90, 3.200, 3.208, 3.211, 3.215 of 3.225 van het Besluit activiteiten leefomgeving de activiteit omvat.\n\n##### Artikel 22.241 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.240 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten;\n    4.  de ligging van de bedrijfsriolering;\n    5.  op welke punten welk afvalwater wordt geloosd;\n    6.  of de punten waarop afvalwater wordt geloosd, zijn aangesloten op het eigen vuilwaterriool of een schoonwaterriool; en\n    7.  op welke lozingsroutes het eigen vuilwaterriool en een schoonwaterriool uitkomen;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl; en\nd.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.242 Bodem: opslag\n\n###### Lid 1.\n\nMet het oog op het voorkomen van verontreiniging van de bodem wordt vaste mest, met uitzondering van gedroogde pluimveemest, opgeslagen:\n\na.  op een aaneengesloten bodemvoorziening, waarbij de vloeistoffen die vrijkomen worden opgevangen; of\nb.  op een voldoende dikke absorberende laag als de opslag niet meer dan zes maanden duurt en tegen inregenen is beschermd.\n\n###### Lid 2.\n\nGedroogde pluimveemest wordt opgeslagen:\n\na.  in een gebouw met een aaneengesloten bodemvoorziening waar de pluimveemest wordt beschermd tegen weersinvloeden en waar voldoende ventilatie is om condensvorming te voorkomen;\nb.  in een afgedekte container als de pluimveemest ten minste elke twee weken wordt afgevoerd; of\nc.  op een voldoende dikke absorberende laag als de opslag niet meer dan zes maanden duurt en tegen inregenen is beschermd.\n\n##### Artikel 22.243 Bodem: logboek bodembeschermende voorziening\n\nEr wordt een logboek bijgehouden waarin voor bodembeschermende voorzieningen gegevens worden vastgelegd over controles, beoordelingen, onderhoud en reparaties.\n\n##### Artikel 22.244 Water: lozingsroute\n\n###### Lid 1.\n\nMet het oog op het doelmatig beheer van afvalwater kunnen vrijkomende vloeistoffen afkomstig van het opslaan van vaste mest gelijkmatig worden verspreid over onverharde bodem.\n\n###### Lid 2.\n\nDe vrijkomende vloeistoffen worden niet geloosd in een voorziening voor de inzameling en het transport van afvalwater.\n\n##### Artikel 22.245 Geur\n\n###### Lid 1.\n\nMet het oog op het voorkomen of het beperken van geurhinder wordt vaste mest opgeslagen:\n\na.  in een afgesloten voorziening voor een periode van ten hoogste twee weken; of\nb.  op ten minste 50 m afstand vanaf de begrenzing van de opslag van vaste mest tot een geurgevoelig object.\n\n###### Lid 2.\n\nHet eerste lid is niet van toepassing op het opslaan van vaste mest afkomstig van landbouwhuisdieren of van paarden en pony\u2019s die worden gehouden voor het berijden.\n\n#### Paragraaf 22.3.24 Opslaan van kuilvoer of vaste bijvoedermiddelen\n\n##### Artikel 22.246 Toepassingsbereik\n\n###### Lid 1.\n\nDeze paragraaf is van toepassing op het opslaan van:\n\na.  kuilvoer met een totaal volume van meer dan 3 m\u00b3; of\nb.  vaste bijvoedermiddelen met een totaal volume van meer dan 3 m\u00b3.\n\n###### Lid 2.\n\nDeze paragraaf is niet van toepassing als een milieubelastende activiteit die is aangewezen in artikel 3.200 of 3.215 van het Besluit activiteiten leefomgeving de activiteit omvat.\n\n##### Artikel 22.247 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.246 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten;\n    4.  de ligging van de bedrijfsriolering;\n    5.  op welke punten welk afvalwater wordt geloosd;\n    6.  of de punten waarop afvalwater wordt geloosd, zijn aangesloten op het eigen vuilwaterriool of een schoonwaterriool; en\n    7.  op welke lozingsroutes het eigen vuilwaterriool en een schoonwaterriool uitkomen;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl;\nd.  gegevens over de lozingsroutes; en\ne.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.248 Bodem: bodembeschermende voorziening\n\n###### Lid 1.\n\nMet het oog op het voorkomen van verontreiniging van de bodem worden kuilvoer of vaste bijvoedermiddelen opgeslagen op een elementenbodemvoorziening, waarbij de vloeistoffen die vrijkomen worden opgevangen.\n\n###### Lid 2.\n\nHet eerste lid is niet van toepassing als kuilvoer of vaste bijvoedermiddelen als veevoederbalen in plastic folie zijn verpakt.\n\n##### Artikel 22.249 Bodem: logboek bodembeschermende voorziening\n\nEr wordt een logboek bijgehouden waarin voor bodembeschermende voorzieningen gegevens worden vastgelegd over controles, beoordelingen, onderhoud en reparaties.\n\n##### Artikel 22.250 Water: lozingsroute vrijkomende vloeistoffen\n\n###### Lid 1.\n\nMet het oog op het doelmatig beheer van afvalwater kunnen vrijkomende vloeistoffen afkomstig van de opslag van kuilvoer of vaste bijvoedermiddelen gelijkmatig worden verspreid over onverharde bodem.\n\n###### Lid 2.\n\nDe vrijkomende vloeistoffen worden niet geloosd in een voorziening voor de inzameling en het transport van afvalwater.\n\n###### Lid 3.\n\nDit artikel is niet van toepassing op afvalwater afkomstig van wonen.\n\n##### Artikel 22.251 Water: lozingsroutes afvalwater bodembeschermende voorziening\n\n###### Lid 1.\n\nMet het oog op het doelmatig beheer van afvalwater kan afvalwater afkomstig van de bodembeschermende voorziening voor opslag van kuilvoer of vaste bijvoedermiddelen worden geloosd op of in de bodem als:\n\na.  het niet in contact is geweest met het kuilvoer of vaste bijvoedermiddelen; en\nb.  het niet is vermengd met daaruit vloeiende vloeistoffen.\n\n###### Lid 2.\n\nHet afvalwater wordt niet geloosd in een voorziening voor de inzameling en het transport van afvalwater.\n\n###### Lid 3.\n\nDit artikel is niet van toepassing op afvalwater afkomstig van wonen.\n\n#### Paragraaf 22.3.25 Het fokken, houden of trainen van landbouwhuisdieren, andere zoogdieren of vogels\n\n##### Artikel 22.252 Toepassingsbereik\n\n###### Lid 1.\n\nDeze paragraaf is van toepassing op het fokken, houden of trainen van meer dan 25 vogels of meer dan 5 zoogdieren.\n\n###### Lid 2.\n\nDeze paragraaf is niet van toepassing als een milieubelastende activiteit die is aangewezen in artikel 3.200 van het Besluit activiteiten leefomgeving de activiteit omvat.\n\n##### Artikel 22.253 Gegevens en bescheiden\n\n###### Lid 1.\n\nTen minste vier weken voor het begin van een activiteit als bedoeld in artikel 22.252 worden aan het college van burgemeester en wethouders de volgende gegevens en bescheiden verstrekt:\n\na.  informatie over de aard en omvang van de activiteit en de aard en omvang van de daarbij behorende processen;\nb.  gegevens over de indeling van de locatie waarop de activiteit wordt verricht, waarbij het volgende wordt aangegeven:\n    1.  de grenzen van het terrein;\n    2.  de ligging en de indeling van de gebouwen;\n    3.  het gebruik van de te onderscheiden ruimten;\n    4.  de ligging van de bedrijfsriolering; en\n    5.  de plaats van de lozingspunten;\nc.  een situatietekening met een schaal van ten minste 1:10.000 waarop de activiteit is aangegeven en die is voorzien van een noordpijl;\nd.  per dierenverblijf voor het houden van landbouwhuisdieren:\n    1.  gegevens over het aantal landbouwhuisdieren per diercategorie dat ten hoogste zal worden gehouden;\n    2.  een beschrijving van het huisvestingssysteem en van de aanvullende techniek; en\n    3.  een beschrijving van het ventilatiesysteem;\ne.  per dierenverblijf waar landbouwhuisdieren met geuremissiefactor worden gehouden,:\n    1.  een plattegrondtekening op schaal met de ligging van de dierenverblijven, de emissiepunten en een overzicht van ventilatoren met diameter; en\n    2.  een doorsnedetekening per dierenverblijf met de goothoogte, de nokhoogte en de hoogte van het emissiepunt; en\nf.  gegevens over de verwachte datum van het begin van de activiteit.\n\n###### Lid 2.\n\nTen minste vier weken voordat de activiteit wijzigt, worden de gewijzigde gegevens verstrekt aan het college van burgemeester en wethouders.\n\n##### Artikel 22.254 Bodem: bodembeschermende voorziening\n\n###### Lid 1.\n\nMet het oog op het voorkomen van verontreiniging van de bodem vindt het fokken, houden of trainen van vogels of zoogdieren plaats boven een aaneengesloten bodemvoorziening.\n\n###### Lid 2.\n\nHet eerste lid is niet van toepassing op het fokken, houden of trainen van vogels of zoogdieren in de buitenlucht als uitwerpselen en voedselresten regelmatig worden verwijderd.\n\n##### Artikel 22.255 Bodem: logboek\n\nEr wordt een logboek bijgehouden waarin voor bodembeschermende voorzieningen gegevens worden vastgelegd over controles, beoordelingen, onderhoud en reparaties.\n\n##### Artikel 22.256 Water: lozingsroute en emissiegrenswaarde\n\n###### Lid 1.\n\nMet het oog op het doelmatig beheer van afvalwater kan afvalwater afkomstig van het reinigen en ontsmetten van een dierenverblijf waarin landbouwhuisdieren of paarden of pony\u2019s voor het berijden worden gehouden, worden geloosd in een vuilwaterriool als meer dan 10 schapen, 5 paarden of pony\u2019s, 10 geiten, 25 stuks pluimvee, 25 konijnen of 10 overige landbouwhuisdieren worden gehouden. Het afvalwater wordt niet geloosd in een schoonwaterriool of op of in de bodem.\n\n###### Lid 2.\n\nHet te lozen afvalwater bevat niet meer dan 300 milligram onopgeloste stoffen per liter.\n\n###### Lid 3.\n\nDit artikel is niet van toepassing op afvalwater afkomstig van wonen.\n\n##### Artikel 22.257 Meet- en rekenbepalingen\n\n###### Lid 1.\n\nOp het bemonsteren van afvalwater is NEN 6600-1 van toepassing, en een monster is niet gefiltreerd.\n\n###### Lid 2.\n\nOp het conserveren van een monster is NEN-EN-ISO 5667-3 van toepassing.\n\n###### Lid 3.\n\nOp het analyseren van onopgeloste stoffen is NEN-EN 872 van toepassing.\n\n#### Paragraaf 22.3.26 Vergunningplichten, aanvraagvereisten en beoordelingsregels aanvraag omgevingsvergunning voor milieubelastende activiteiten\n\n##### Artikel 22.258 Toepassingsbereik\n\nDeze paragraaf is niet van toepassing op een milieubelastende activiteit die als vergunningplichtig is aangewezen in hoofdstuk 3 van het Besluit activiteiten leefomgeving.\n\n##### Artikel 22.259 Omgevingsvergunning verwerken polyesterhars\n\n###### Lid 1.\n\nHet is verboden zonder omgevingsvergunning het verwerken van polyesterhars waarbij 1 kg of meer organische peroxiden van ADR klasse 5.2 aanwezig is, te beginnen of te veranderen.\n\n###### Lid 2.\n\nBij een aanvraag om een omgevingsvergunning wordt een beschrijving verstrekt van de maatregelen die worden getroffen om de emissie van styreen te beperken.\n\n###### Lid 3.\n\nDe omgevingsvergunning wordt alleen verleend als geurhinder wordt voorkomen of tot een aanvaardbaar niveau wordt beperkt.\n\n##### Artikel 22.260 Omgevingsvergunning installeren gesloten bodemenergiesysteem\n\n###### Lid 1.\n\nHet is verboden zonder omgevingsvergunning een gesloten bodemenergiesysteem aan te leggen of te gebruiken:\n\na.  in een interferentiegebied dat is aangewezen in dit omgevingsplan of bij gemeentelijke verordening of omgevingsverordening; of\nb.  met een bodemzijdig vermogen van 70 kW of meer.\n\n###### Lid 2.\n\nBij een aanvraag om een omgevingsvergunning worden de volgende gegevens en bescheiden verstrekt:\n\na.  een plattegrondtekening en situatietekening met daarop de ligging van de lussen van het gesloten bodemenergiesysteem, het middelpunt van het systeem en de einddiepte waarop het systeem zal worden aangelegd;\nb.  de co\u00f6rdinaten van het middelpunt van het gesloten bodemenergiesysteem en de einddiepte van het systeem in meters onder het maaiveld;\nc.  gegevens waaruit blijkt dat het gebruiken van het gesloten bodemenergiesysteem niet leidt tot negatieve interferentie met bodemenergiesystemen in de omgeving waarvoor een melding is gedaan of een omgevingsvergunning is verleend;\nd.  een verklaring van degene die het gesloten bodemenergiesysteem installeert over het energierendement, uitgedrukt als de SPF, dat het systeem zal behalen;\ne.  informatie over het bodemzijdig vermogen van het gesloten bodemenergiesysteem en de omvang van de behoefte aan warmte en koude waarin het systeem zal voorzien; en\nf.  de naam en het adres van degene die het gesloten bodemenergiesysteem zal ontwerpen, installeren en van degene die de boringen zal verrichten.\n\n###### Lid 3.\n\nDe omgevingsvergunning wordt alleen verleend als:\n\na.  het bodemenergiesysteem geen interferentie kan veroorzaken met een ander bodemenergiesysteem waardoor het doelmatig functioneren van een van de systemen kan worden geschaad; en\nb.  er geen sprake is van een ondoelmatig gebruik van bodemenergie.\n\n##### Artikel 22.261 Omgevingsvergunning kweken maden van vliegende insecten\n\n###### Lid 1.\n\nHet is verboden zonder omgevingsvergunning maden van vliegende insecten te kweken.\n\n###### Lid 2.\n\nBij een aanvraag om een omgevingsvergunning worden de volgende gegevens en bescheiden verstrekt:\n\na.  een aanduiding van het soort maden dat wordt gekweekt;\nb.  het aantal maden dat ten hoogste zal worden gehouden;\nc.  een beschrijving van de voorziening waarin de maden worden gehouden; en\nd.  de maatregelen die worden getroffen om hinder voor de omgeving te voorkomen.\n\n##### Artikel 22.262 Omgevingsvergunning opslaan propaan of propeen\n\n###### Lid 1.\n\nHet is verboden zonder omgevingsvergunning propaan of propeen op te slaan in meer dan twee opslagtanks met een inhoud van meer dan 150 l.\n\n###### Lid 2.\n\nBij een aanvraag om een omgevingsvergunning worden de volgende gegevens en bescheiden verstrekt:\n\na.  het aantal opslagtanks, met voor iedere opslagtank:\n    1.  de hoeveelheid die ten hoogste wordt opgeslagen in kubieke meters;\n    2.  de grootte in kubieke meters; en\n    3.  een aanduiding of het gaat om een bovengrondse of ondergrondse opslagtank;\nb.  als het gaat om het opslaan van ten hoogste 50 m\u00b3 propaan of propeen met een jaarlijkse doorzet van ten hoogste 600 m\u00b3:\n    1.  de jaarlijkse doorzet in kubieke meters;\n    2.  als het gaat om een bovengrondse opslagtank: de co\u00f6rdinaten van het vulpunt en de opslagtank;\n    3.  als het gaat om een ondergrondse opslagtank: de co\u00f6rdinaten van het vulpunt, de bovengrondse vloeistofvoerende leiding en de aansluitpunten van die leiding en pomp; en\n    4.  een beschrijving van de ongewone voorvallen en de nadelige gevolgen daarvan, bedoeld in artikel 19.1, eerste lid, van de Omgevingswet, die zich kunnen voordoen en de passende maatregelen die worden getroffen voor het voorkomen daarvan; en\nc.  als het gaat om het opslaan van ten hoogste 50 m\u00b3 propaan of propeen met een jaarlijkse doorzet van meer dan 600 m\u00b3 of meer dan 50 m\u00b3 propaan of propeen:\n    1.  de gegevens en bescheiden, genoemd onder b;\n    2.  de berekende afstand in meters tot waar het plaatsgebonden risico ten hoogste 1 op de 1.000.000, 1 op de 10.000.000 en 1 op de 100.000.000 per jaar is en de aan de berekening ten grondslag liggende rekenbestanden; en\n    3.  de berekende afstand in meters voor de aandachtsgebieden, bedoeld in artikel 5.12 van het Besluit kwaliteit leefomgeving, en de aan de berekening ten grondslag liggende rekenbestanden.\n\n##### Artikel 22.263 Omgevingsvergunning tanken met LPG\n\n###### Lid 1.\n\nHet is verboden zonder omgevingsvergunning voertuigen of werktuigen te tanken met LPG.\n\n###### Lid 2.\n\nBij een aanvraag om een omgevingsvergunning worden de volgende gegevens en bescheiden verstrekt:\n\na.  het aantal opslagtanks dat aanwezig is;\nb.  de co\u00f6rdinaten van:\n    1.  het vulpunt;\n    2.  de bovengrondse vloeistofvoerende leiding;\n    3.  de aansluitpunten van die leiding en pomp;\n    4.  de bovengrondse opslagtank; en\n    5.  de tankzuil;\nc.  het brandaandachtsgebied en explosieaandachtsgebied, bedoeld in artikel 5.12 van het Besluit kwaliteit leefomgeving;\nd.  de hoeveelheid LPG die ten hoogste wordt opgeslagen; en\ne.  een inschatting van de doorzet van LPG in m\u00b3 per jaar.\n\n##### Artikel 22.264 Omgevingsvergunning antihagelkanonnen\n\n###### Lid 1.\n\nHet is verboden zonder omgevingsvergunning een installatie in werking te hebben waarin gassen worden gemengd en tot ontbranding worden gebracht met als doel het opwekken van een schokgolf.\n\n###### Lid 2.\n\nBij een aanvraag om een omgevingsvergunning voor het in werking hebben van een installatie waarin gassen worden gemengd en tot ontbranding gebracht, worden de volgende gegevens verstrekt:\n\na.  de aard en omvang van de geluidemissies;\nb.  de door de activiteit veroorzaakte geluidimmissie; en\nc.  een beschrijving van de maatregelen die worden getroffen om geluidemissies te beperken.\n\n##### Artikel 22.265 Omgevingsvergunning biologische agens\n\n###### Lid 1.\n\nHet is verboden zonder omgevingsvergunning een praktijkruimte of laboratorium in werking te hebben waar gericht wordt gewerkt met biologische agens, met uitzondering van biologische agens die ingedeeld zijn of worden in groep 1 of groep 2 als gevolg van de indeling van risicogroepen van de richtlijn 2000/54/EG van het Europees Parlement en de Raad van 18 september 2000 betreffende de bescherming van de werknemers tegen de risico\u2019s van blootstelling aan biologische agentia op het werk (zevende bijzondere richtlijn in de zin van artikel 16, lid 1, van Richtlijn 83/391/EEG) (PbEG 2000, L 262).\n\n###### Lid 2.\n\nBij een aanvraag om een omgevingsvergunning worden de volgende gegevens en bescheiden verstrekt:\n\na.  informatie over de groep waarin het biologisch agens is of wordt ingedeeld als gevolg van de indeling in risicogroepen van de richtlijn biologische agentia;\nb.  informatie over de op grond van artikel 2.22, tweede lid, van de Wet dieren aangewezen ziekteverwekkers; en\nc.  een aanduiding van de ligging van de ruimten waar gewerkt wordt met het biologisch agens.\n\n##### Artikel 22.266 Omgevingsvergunning genetisch gemodificeerde organismen\n\n###### Lid 1.\n\nHet is verboden zonder omgevingsvergunning ingeperkt gebruik als bedoeld in het Besluit genetisch gemodificeerde organismen milieubeheer 2013 te verrichten.\n\n###### Lid 2.\n\nHet eerste lid is niet van toepassing op:\n\na.  ingeperkt gebruik van genetisch gemodificeerde organismen als bedoeld in artikel 2.1 van het Besluit genetisch gemodificeerde organismen milieubeheer 2013; of\nb.  ingeperkt gebruik van genetisch gemodificeerde organismen die door Onze Minister van Infrastructuur en Waterstaat op grond van artikel 2.2 of 2.8 van het Besluit genetisch gemodificeerde organismen milieubeheer 2013 zijn ingeschaald in de categorie van fysische inperking S-I.\n\n###### Lid 3.\n\nBij een aanvraag om een omgevingsvergunning worden de volgende gegevens en bescheiden verstrekt:\n\na.  per type werkruimte als bedoeld in bijlage 4 bij het Besluit genetisch gemodificeerde organismen milieubeheer 2013 het maximale aantal werkruimten:\n    1.  waarop inperkingsniveau I of II van toepassing is;\n    2.  waarop inperkingsniveau III van toepassing is; en\nb.  een plattegrond van de locatie waarop het ggo-gebied is aangegeven.\n\n##### Artikel 22.267 Omgevingsvergunning opslaan dierlijke meststoffen\n\n###### Lid 1.\n\nHet is verboden zonder omgevingsvergunning:\n\na.  drijfmest, digestaat of dunne fractie op te slaan in een of meer mestbassins met een gezamenlijke oppervlakte groter dan 750 m\u00b2 of een gezamenlijke inhoud groter dan 2.500 m\u00b3; of\nb.  meer dan 600 m\u00b3 vaste mest op te slaan.\n\n###### Lid 2.\n\nBij een aanvraag om een omgevingsvergunning worden gegevens en bescheiden verstrekt over:\n\na.  het totaal volume of de totale oppervlakte van de mestbassins; en\nb.  het totaal volume van de opslagcapaciteit vaste mest in kubieke meters.\n\n##### Artikel 22.268 Vangnetvergunning lozen in de bodem\n\n###### Lid 1.\n\nHet is verboden zonder omgevingsvergunning afvalwater op of in de bodem te lozen, tenzij het lozen op grond van deze afdeling is toegestaan.\n\n###### Lid 2.\n\nHet eerste lid is niet van toepassing op:\n\na.  wonen;\nb.  een milieubelastende activiteit die is aangewezen in hoofdstuk 3 van het Besluit activiteiten leefomgeving; of\nc.  het lozen op of in de bodem waaraan in een omgevingsvergunning voor een wateronttrekkingsactiviteit op grond van artikel 16.4 van het Besluit activiteiten leefomgeving of een omgevingsvergunning voor een wateronttrekkingsactiviteit op grond van de waterschapsverordening voorschriften zijn gesteld.\n\n###### Lid 3.\n\nBij een aanvraag om een omgevingsvergunning voor het lozen van afvalwater op of in de bodem worden de volgende gegevens en bescheiden verstrekt:\n\na.  de maximale hoeveelheid afvalwater per uur; en\nb.  het soort afvalwater.\n\n##### Artikel 22.269 Vangnetvergunning lozen in schoonwaterriool\n\n###### Lid 1.\n\nHet is verboden zonder omgevingsvergunning afvalwater of andere afvalstoffen te lozen in een schoonwaterriool, tenzij het lozen op grond van deze afdeling is toegestaan.\n\n###### Lid 2.\n\nHet eerste lid is niet van toepassing op:\n\na.  wonen; of\nb.  een milieubelastende activiteit die is aangewezen in hoofdstuk 3 van het Besluit activiteiten leefomgeving.\n\n###### Lid 3.\n\nBij een aanvraag om een omgevingsvergunning voor het lozen van afvalwater in die voorziening worden de volgende gegevens en bescheiden verstrekt:\n\na.  de maximale hoeveelheid afvalwater per uur; en\nb.  het soort afvalwater.\n\n##### Artikel 22.270 Beoordelingsregels omgevingsvergunning milieubelastende activiteiten\n\nOp het verlenen van een omgevingsvergunning voor de activiteiten, bedoeld in de artikelen 22.261 tot en met 22.269, zijn de beoordelingsregels, bedoeld in de artikelen 8.9 tot en met 8.11 van het Besluit kwaliteit leefomgeving, van overeenkomstige toepassing.\n\n### Afdeling 22.4 AANLEGGEN OF WIJZIGEN VAN WEGEN OF SPOORWEGEN ZONDER GELUIDPRODUCTIEPLAFONDS\n\n#### Artikel 22.271 Toepassingsbereik\n\nDeze afdeling is van toepassing op het aanleggen of wijzigen van een weg of spoorweg, tenzij:\n\na.  aan de aanleg of wijziging een besluit tot vaststelling van dit omgevingsplan of een omgevingsvergunning voor een buitenplanse omgevingsplanactiviteit ten grondslag ligt; of\nb.  het een rijksweg, provinciale weg of bij omgevingsverordening aangewezen lokale spoorweg betreft.\n\n#### Artikel 22.272 Binnenplanse vergunning omgevingsplanactiviteit geluid weg of spoorweg\n\n##### Lid 1.\n\nHet is verboden zonder omgevingsvergunning een weg of spoorweg aan te leggen of te wijzigen als op grond van een omgevingsplan of bij omgevingsvergunning voor een omgevingsplanactiviteit een geluidgevoelig gebouw is toegelaten binnen het aandachtsgebied van die weg of spoorweg.\n\n##### Lid 2.\n\nHet eerste lid is niet van toepassing op een weg als:\n\na.  deze is gelegen binnen een als woonerf aangeduid gebied;\nb.  een maximumsnelheid van 30 km per uur geldt;\nc.  de snelheid wordt verlaagd;\nd.  een wegdeklaag wordt vervangen door een wegdeklaag met dezelfde of een grotere geluidsreducerende werking;\ne.  de snelheid wordt verhoogd tot ten hoogste de maximumsnelheid, zoals die gold voor een tijdelijke snelheidsverlaging die als maatregel is opgenomen in een programma als bedoeld in artikel 5.12 van de Wet milieubeheer, zoals dat luidde voor inwerkingtreding van de Omgevingswet; of\nf.  het wijzigen, gerekend zonder het treffen van maatregelen, leidt tot:\n    1.  niet meer dan 50 dB op de gevel van een geluidgevoelig gebouw;\n    2.  als een hogere waarde is vastgesteld op grond van de Wet geluidhinder, de Experimentenwet Stad en Milieu, de Interimwet stad-en-milieubenadering of de Spoedwet wegverbreding: niet meer dan 2 dB meer geluid op de gevel van een geluidgevoelig gebouw dan die hogere waarde of, als de heersende waarde lager is, de heersende waarde; of\n    3.  als de weg en het geluidgevoelige gebouw op 1 januari 2007 waren toegelaten, niet eerder een hogere waarde is vastgesteld dan 48 dB en de heersende waarde hoger is dan 48 dB: niet meer dan 2 dB meer dan de heersende waarde.\n\n##### Lid 3.\n\nHet eerste lid is niet van toepassing op een spoorweg als:\n\na.  de intensiteit, de verkeerssnelheid of een combinatie van beide wordt gewijzigd waardoor het geluid onafgerond niet meer dan 1,0 dB toeneemt ten opzichte van het geluid gedurende de drie jaren voorafgaand aan de wijziging;\nb.  spoorstaven horizontaal worden verplaatst over een afstand van minder dan 2 m;\nc.  spoorstaven verticaal worden verplaatst over een afstand van minder dan 1 m;\nd.  de baanconstructie wordt vervangen door een baanconstructie die niet meer geluid emitteert dan de te vervangen constructie; of\ne.  het wijzigen, gerekend zonder het treffen van maatregelen, leidt tot:\n    1.  niet meer dan 3 dB meer geluid op de gevel van een geluidgevoelig gebouw dan de heersende waarde; en\n    2.  niet meer dan 63 dB op de gevel van een geluidgevoelig gebouw.\n\n#### Artikel 22.273 Aandachtsgebied\n\n##### Lid 1.\n\nHet aandachtsgebied van een weg, met inbegrip van een spoorweg die is verweven of gebundeld met delen van die weg, bedoeld in artikel 22.272, eerste lid, strekt zich aan weerszijden van de as van de weg uit tot de volgende afstand, gemeten vanaf de buitenste rijstrook of spoorstaaf:\n\na.  binnen een krachtens de Wegenverkeerswet 1994 vastgestelde bebouwde kom, tenzij het een autoweg of autosnelweg betreft:\n    1.  voor een weg, bestaande uit een of twee rijstroken of een of twee sporen: 200 m; en\n    2.  voor een weg, bestaande uit drie of meer rijstroken of drie of meer sporen: 350 m; en\nb.  buiten die bebouwde kom of voor een autoweg of autosnelweg:\n    1.  voor een weg, bestaande uit een of twee rijstroken of een of twee sporen: 250 m;\n    2.  voor een weg, bestaande uit drie of vier rijstroken of drie of meer sporen: 400 m; en\n    3.  voor een weg, bestaande uit vijf of meer rijstroken: 600 m.\n\n##### Lid 2.\n\nHet aandachtsgebied van een spoorweg die niet is verweven of gebundeld met delen van een weg, bedoeld in artikel 22.272, eerste lid, strekt zich aan weerszijden van de as van de spoorweg uit tot de volgende afstand, gemeten vanaf de buitenste spoorstaaf:\n\na.  voor een spoorweg in een tunnel: 25 m; en\nb.  voor een andere spoorweg: 100 m.\n\n##### Lid 3.\n\nAls zich langs een weg of spoorweg een aandachtsgebied bevindt dat bestaat uit delen met een onderling verschillende breedte, geldt voor de aansluiting van de verschillende delen dat het breedste deel over een afstand gelijk aan een derde van de breedte van dat deel, gemeten vanaf het punt van versmalling van de breedte, nog langs de as van de weg of spoorweg doorloopt en met een loodlijn aansluit op het smalste aandachtsgebied.\n\n##### Lid 4.\n\nAan de uiteinden van een weg of spoorweg loopt het aandachtsgebied door over een afstand gelijk aan de breedte van dat gebied ter hoogte van dat uiteinde. Het aandachtsgebied loopt door langs een lijn die is gelegen in het verlengde van de as van de weg of spoorweg en behoudt de breedte die het had ter hoogte van het uiteinde.\n\n#### Artikel 22.274 Aanvraagvereisten binnenplanse omgevingsvergunning omgevingsplanactiviteit geluid weg of spoorweg\n\nBij een aanvraag om een omgevingsvergunning voor een activiteit als bedoeld in artikel 22.272, eerste lid, worden de volgende gegevens en bescheiden verstrekt:\n\na.  een akoestisch onderzoek naar:\n    1.  het geluid dat geluidgevoelige gebouwen binnen het aandachtsgebied onmiddellijk voorafgaand aan de wijziging of aanleg van de weg of spoorweg ondervinden;\n    2.  het geluid dat geluidgevoelige gebouwen binnen het aandachtsgebied in de toekomst door de weg of spoorweg zouden ondervinden zonder de invloed van maatregelen die de geluidsbelasting beperken;\n    3.  het geluid door andere wegen of niet te wijzigen delen van de weg, als redelijkerwijs kan worden aangenomen dat de wijziging van een weg zal leiden tot een toename van meer dan 2 dB van het geluid op geluidgevoelige gebouwen door die wegen of delen;\n    4.  de doeltreffendheid van de in aanmerking komende verkeersmaatregelen en andere maatregelen om te voorkomen dat het in de toekomst door de weg optredende geluid op de gebouwen, bedoeld onder 1, de standaardwaarde, zijnde 53 Lden voor een weg en 55 Lden voor een spoorweg, te boven zou gaan of om te voorkomen dat het geluid op geluidgevoelige gebouwen toeneemt ten opzichte van het geluid onmiddellijk voorafgaand aan de wijziging;\nb.  een beschrijving van de voorgenomen maatregelen, bedoeld onder a, onder 4; en\nc.  een beschrijving van te treffen geluidwerende maatregelen aan gevels van gebouwen waarvoor het toekomstige geluid hoger wordt dan de standaardwaarde en toeneemt ten opzichte van de situatie voor de wijziging of aanleg, voor zover nodig om te voldoen aan de grenswaarde, bedoeld in tabel 3.53 van het Besluit kwaliteit leefomgeving.\n\n#### Artikel 22.275 Beoordelingsregel aanvraag binnenplanse omgevingsvergunning omgevingsplanactiviteit geluid weg of spoorweg\n\nEen omgevingsvergunning als bedoeld in artikel 22.272, eerste lid, wordt alleen verleend als de activiteit er niet toe leidt dat de grenswaarde 70 Lden wordt overschreden.\n\n#### Artikel 22.276 Voorschriften binnenplanse omgevingsvergunning omgevingsplanactiviteit geluid weg of spoorweg\n\nAan een omgevingsvergunning als bedoeld in artikel 22.272, eerste lid, worden voorschriften verbonden die ertoe strekken dat:\n\na.  maatregelen als bedoeld in artikel 22.274, onder a, onder 4, worden getroffen, als deze doelmatig zijn; en\nb.  maatregelen als bedoeld in artikel 22.274, onder c, worden getroffen.\n\n### Afdeling 22.5 OVERIGE ACTIVITEITEN\n\n#### Paragraaf 22.5.1 Vergunningplichten en beoordelingsregels voor activiteiten in het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet\n\n##### Artikel 22.277 Toepassingsbereik\n\nDeze paragraaf is van toepassing op een regel in het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet, op grond waarvan:\n\na.  het is verboden zonder omgevingsvergunning werken, geen bouwwerken zijnde, of werkzaamheden uit te voeren;\nb.  het is verboden zonder omgevingsvergunning een sloopactiviteit te verrichten; of\nc.  bij een omgevingsvergunning kan worden afgeweken van daarbij aangegeven regels in dat tijdelijke deel van dit omgevingsplan.\n\n##### Artikel 22.278 Omgevingsplanactiviteit: specifieke beoordelingsregel omgevingsvergunning uitvoeren van een werk, niet zijnde bouwwerk, of werkzaamheid, bij voorbereidingsbesluit of aanwijzing als beschermd stads- of dorpsgezicht\n\n###### Lid 1.\n\nVoor zover een aanvraag om een omgevingsvergunning betrekking heeft op het uitvoeren van een werk, niet zijnde een bouwwerk, of werkzaamheid waarvoor op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet, een omgevingsvergunning is vereist, wordt, als die activiteit niet in strijd is met de in dat tijdelijke deel gestelde regels over het verlenen van de vergunning voor die activiteit, in afwijking van die regels de omgevingsvergunning voor die activiteit geweigerd, als voor de locatie waarop de aanvraag betrekking heeft van kracht is:\n\na.  een voorbereidingsbesluit als bedoeld in artikel 4.103 of 4.104 van de Invoeringswet Omgevingswet, een als voorbereidingsbesluit geldend trac\u00e9besluit als bedoeld in artikel 4.49 van de Invoeringswet Omgevingswet of een als voorbereidingsbesluit geldend besluit krachtens de Wet luchtvaart als bedoeld in artikel 4.104a van de Invoeringswet Omgevingswet; of\nb.  een aanwijzing als beschermd stads- of dorpsgezicht als bedoeld in artikel 4.35 van de Invoeringswet Omgevingswet waarvoor het omgevingsplan dat voorziet in de bescherming van het stads- of dorpsgezicht nog niet in werking is getreden.\n\n###### Lid 2.\n\nIn afwijking van het eerste lid kan de omgevingsvergunning toch worden verleend als de activiteit niet in strijd is met het in voorbereiding zijnde omgevingsplan respectievelijk het in voorbereiding zijnde omgevingsplan dat voorziet in de bescherming van het stads- of dorpsgezicht\n\n##### Artikel 22.279 Omgevingsplanactiviteit: beoordelingsregel omgevingsvergunning slopen van een bouwwerk\n\nVoor zover in het tijdelijke deel van dit omgevingsplan, bedoeld in artikel 22.1, onder a, van de Omgevingswet, is bepaald dat het is verboden zonder omgevingsvergunning een sloopactiviteit te verrichten, kan de omgevingsvergunning in ieder geval worden verleend als het naar het oordeel van het bevoegd gezag aannemelijk is dat op de locatie van het te slopen bouwwerk een ander bouwwerk kan of zal worden gebouwd.\n\n##### Artikel 22.280 Omgevingsplanactiviteit: omgevingsvergunning afwijking van regels van het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet\n\nVoor zover voor een activiteit in het tijdelijke deel van dit omgevingsplan, bedoeld in artikel 22.1, onder a, van de Omgevingswet, is bepaald dat bij omgevingsvergunning kan worden afgeweken van daarbij aangegeven regels, geldt deze bepaling als verbod om de activiteit zonder omgevingsvergunning te verrichten.\n\n##### Artikel 22.281 Omgevingsplanactiviteit: nadere invulling beoordelingsregels omgevingsvergunning afwijking van regels van het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet algemeen\n\nVoor zover de in het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet gestelde regels over het voor een activiteit als bedoeld in artikel 22.280 bij omgevingsvergunning afwijken van regels in dat tijdelijke deel de verplichting bevatten om als de activiteit niet in strijd is met die regels de omgevingsvergunning te verlenen, wordt deze verplichting gelezen als een bevoegdheid.\n\n##### Artikel 22.282 Omgevingsplanactiviteit: specifieke beoordelingsregel omgevingsvergunning afwijking van regels van het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet, bij regels over een wijzigingsbevoegdheid of uitwerkingsplicht\n\n###### Lid 1.\n\nVoor zover een aanvraag om een omgevingsvergunning betrekking heeft op een activiteit als bedoeld in artikel 22.280 die in strijd is met de in het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet, gestelde regels over afwijking, kan de omgevingsvergunning toch worden verleend als de activiteit niet in strijd is met regels voor de toepassing van een wijzigingsbevoegdheid of het voldoen aan een uitwerkingsplicht in dat tijdelijke deel.\n\n###### Lid 2.\n\nOp de beslissing of een omgevingsvergunning met toepassing van het eerste lid kan worden verleend, zijn van overeenkomstige toepassing:\n\na.  artikel 8.0b, eerste lid, en tweede lid, aanhef en onder a, van het Besluit kwaliteit leefomgeving;\nb.  artikel 8.0c, eerste lid, en tweede lid, aanhef en onder a, van het Besluit kwaliteit leefomgeving; en\nc.  artikel 8.0d, eerste lid, en tweede lid, aanhef en onder a, van het Besluit kwaliteit leefomgeving.\n\n#### Paragraaf 22.5.2 Aanvraagvereisten\n\n##### SubParagraaf 22.5.2.1 Algemene bepalingen.\n\n###### Artikel 22.283 Toepassingsbereik\n\nDeze paragraaf is van toepassing op het verstrekken van gegevens en bescheiden bij een aanvraag om een omgevingsvergunning die is vereist op grond van:\n\na.  het tijdelijke deel van dit omgevingsplan, bedoeld in artikel 22.1, onder a, van de Omgevingswet;\nb.  artikel 22.280 van dit omgevingsplan;\nc.  een andere gemeentelijke regeling dan dit omgevingsplan in samenhang met artikel 22.8 van de Omgevingswet; of\nd.  artikel 4.35, tweede lid, van de Invoeringswet Omgevingswet.\n\n##### SubParagraaf 22.5.2.2 Aanvraagvereisten omgevingsvergunningen vereist op grond van het tijdelijke deel van dit omgevingsplan, bedoeld in artikel 22.1, onder a, van de Omgevingswet\n\n###### Artikel 22.284 Omgevingsplanactiviteit: uitvoeren van een werk, niet zijnde bouwwerk, of werkzaamheid\n\n**Lid 1.**\n\nBij een aanvraag om een omgevingsvergunning voor het uitvoeren van een werk, niet zijnde een bouwwerk, of een werkzaamheid worden gegevens en bescheiden verstrekt over:\n\na.  de te gebruiken materialen;\nb.  de mate waarin sprake is van afvoer van grond naar een andere locatie; en\nc.  de aanwezigheid van obstakels die in de weg staan aan het verrichten van de activiteit.\n\n**Lid 2.**\n\nVoor zover dat in het tijdelijke deel van dit omgevingsplan, bedoeld in artikel 22.1, onder a, van de Omgevingswet, is bepaald: een rapport waarin de archeologische waarde van de locatie in voldoende mate is vastgesteld\n\n###### Artikel 22.285 Omgevingsplanactiviteit: slopen van een bouwwerk\n\nBij een aanvraag om een omgevingsvergunning voor een sloopactiviteit wordt aannemelijk gemaakt dat op de locatie van het te slopen bouwwerk een ander bouwwerk kan of zal worden gebouwd.\n\n##### SubParagraaf 22.5.2.3 Aanvraagvereisten omgevingsvergunningen vereist op grond van artikel 22.280 van dit omgevingsplan\n\n###### Artikel 22.286 Omgevingsplanactiviteit: afwijking van regels van het tijdelijke deel van dit omgevingsplan, bedoeld in artikel 22.1, eerste lid, onder a, van de Omgevingswet\n\n**Lid 1.**\n\nBij een aanvraag om een omgevingsvergunning voor een activiteit als bedoeld in artikel 22.280 worden de volgende gegevens en bescheiden verstrekt:\n\na.  het beoogde en het huidige gebruik van de locaties en bouwwerken waarop de aanvraag betrekking heeft;\nb.  een situatietekening van de bestaande toestand en een situatietekening van de nieuwe toestand met daarop:\n    1.  de afmetingen van het perceel en bebouwd oppervlak;\n    2.  de situering van bouwwerken ten opzichte van de perceelsgrenzen en de wegzijde;\n    3.  de wijze waarop de locatie wordt ontsloten;\n    4.  de aangrenzende locaties en de daarop voorkomende bebouwing; en\n    5.  het beoogd gebruik van de locatie behorende bij het voorgenomen bouwwerk.\n\n**Lid 2.**\n\nZo nodig wordt een rapport verstrekt waarin de archeologische waarde van de locatie in voldoende mate is vastgesteld.\n\n##### SubParagraaf 22.5.2.4 Aanvraagvereisten omgevingsvergunningen vereist op grond van een andere gemeentelijke regeling dan dit omgevingsplan in samenhang met artikel 22.8 van de Omgevingswet\n\n###### Artikel 22.287 Omgevingsplanactiviteit gemeentelijk monument: algemeen\n\nBij een aanvraag om een omgevingsvergunning voor een activiteit die betrekking heeft op een gemeentelijk monument worden de volgende gegevens en bescheiden verstrekt:\n\na.  het monumentnummer en, voor zover van toepassing, de naam van het monument of de plaatselijke aanduiding van het archeologisch monument;\nb.  de opgave van het huidige gebruik van het gemeentelijk monument en het voorgenomen gebruik, als dat afwijkt van het huidige gebruik; en\nc.  de motivering voor het verrichten van de activiteit en een omschrijving van de gevolgen ervan voor het gemeentelijk monument.\n\n###### Artikel 22.288 Omgevingsplanactiviteit gemeentelijk monument voor zover het gaat om een archeologisch monument\n\n**Lid 1.**\n\nBij een aanvraag als bedoeld in artikel 22.287, worden, voor zover het gaat om een archeologisch monument, de volgende gegevens en bescheiden verstrekt:\n\na.  een omschrijving van de aard van de activiteit, met vermelding van:\n    1.  de omvang in vierkante meters; en\n    2.  de diepte, in centimeters ten opzichte van het maaiveld;\nb.  een topografische kaart voorzien van een noordpijl en minimaal twee co\u00f6rdinatieparen, met de exacte locatie en omvang van de activiteit;\nc.  doorsnedetekeningen met de exacte locatie, omvang en diepte van de afzonderlijke ingrepen ten opzichte van het maaiveld;\nd.  als sprake is van een opgraving, ook als deze alleen bestaat uit een proefsleuvenonderzoek of een proefputtenonderzoek: een programma van eisen voor de opgraving;\ne.  als sprake is van een booronderzoek met boren met een diameter groter dan 10 cm: een plan van aanpak voor een booronderzoek;\nf.  als sprake is van een zichtbaar archeologisch monument: overzichtsfoto\u2019s van de bestaande situatie en plantekeningen van de nieuwe toestand; en\ng.  voor zover de activiteit bestaat uit een bouwactiviteit: funderingstekeningen.\n\n**Lid 2.**\n\nZo nodig worden de volgende gegevens en bescheiden verstrekt:\n\na.  een rapport waarin de archeologische waarde van dat deel van het archeologisch monument waarop de activiteit van invloed is, in voldoende mate nader is vastgesteld;\nb.  een rapport waarin de gevolgen van de activiteit op de archeologische waarden in voldoende mate inzichtelijk zijn gemaakt;\nc.  detailtekeningen met van de afzonderlijke ingrepen:\n    1.  de exacte locatie;\n    2.  de omvang; en\n    3.  de diepte ten opzichte van het maaiveld;\nd.  voor zover de activiteit bestaat uit aanlegwerkzaamheden of een ontgrondingsactiviteit:\n    1.  een bestek met bijbehorende tekeningen; of\n    2.  een werkomschrijving met bijbehorende tekeningen;\ne.  als sprake is van een sloopactiviteit: bestaande funderingstekeningen; of\nf.  als sprake is van een archeologisch monument onder water: een vlakdekkende hoge resolutie sonaropname van de waterbodem en ultrahoge resolutie sonaropnamen van details.\n\n###### Artikel 22.289 Eisen aan tekeningen als bedoeld in artikel 22.288\n\nTekeningen als bedoeld in artikel 22.288 hebben een schaal die niet kleiner is dan:\n\na.  1:2000, als het gaat om een topografische kaart;\nb.  1:100, als het gaat om een funderingstekening of doorsnedetekening; en\nc.  1:50, als het gaat om een detailtekening.\n\n###### Artikel 22.290 Omgevingsplanactiviteit: slopen van een gemeentelijk monument voor zover het gaat om een monument\n\n**Lid 1.**\n\nBij de aanvraag, bedoeld in artikel 22.287, worden, voor zover het gaat om het slopen van een monument, de volgende gegevens en bescheiden verstrekt:\n\na.  de volgende kleurenfoto\u2019s die een duidelijke indruk geven van het monument in relatie tot de voorgenomen sloop:\n    1.  overzichtsfoto\u2019s van de bestaande situatie; en\n    2.  foto\u2019s van de bestaande toestand;\nb.  de volgende tekeningen:\n    1.  als sprake is van het slopen van een deel van het monument waarbij de omvang van het monument wijzigt: situatietekeningen van de bestaande en de nieuwe situatie;\n    2.  opnametekeningen van de bestaande toestand met, voor zover noodzakelijk voor de beoordeling van de aanvraag:\n        i.  plattegronden;\n        ii. doorsneden;\n        iii.gevelaanzichten; of\n        iv. een dakaanzicht; en\n    3.  slooptekeningen; en\nc.  een omschrijving van de sloopmethode en de aard van en bestemming voor het vrijkomend materiaal.\n\n**Lid 2.**\n\nZo nodig worden de volgende gegevens en bescheiden verstrekt:\n\na.  een nadere bepaling van de monumentale waarde van het monument aan de hand van cultuurhistorische rapporten, met inbegrip van rapporten over architectuurhistorie, bouwhistorie, interieurhistorie, kleurhistorie of tuinhistorie;\nb.  als sprake is van verstoring van de bodem: een rapport waarin de archeologische waarde van de bodem onder het te slopen bouwwerk in voldoende mate is vastgesteld;\nc.  een beschrijving van de technische staat van het monument of het onderdeel van het monument waarop de voorgenomen activiteit betrekking heeft; of\nd.  een onderbouwing van de beschrijving van de technische staat aan de hand van technische rapporten, met inbegrip van rapporten over bouwfysische en constructieve aspecten.\n\n###### Artikel 22.291 Omgevingsplanactiviteit: verplaatsen van een gemeentelijk monument voor zover het gaat om een monument\n\n**Lid 1.**\n\nBij de aanvraag, bedoeld in artikel 22.287, worden, voor zover het gaat om het gedeeltelijk of volledig verplaatsen van een monument, de volgende gegevens en bescheiden verstrekt:\n\na.  een beschrijving van de technische staat van het monument of het onderdeel van het monument waarop de voorgenomen activiteit betrekking heeft;\nb.  de volgende kleurenfoto\u2019s die een duidelijke indruk geven van het monument in relatie tot de voorgenomen verplaatsing:\n    1.  overzichtsfoto\u2019s van de bestaande situatie;\n    2.  foto\u2019s van de bestaande toestand; en\n    3.  overzichtsfoto\u2019s van de nieuwe locatie;\nc.  de volgende tekeningen:\n    1.  situatietekeningen van de bestaande en nieuwe situatie;\n    2.  opnametekeningen van de bestaande toestand met, voor zover noodzakelijk voor de beoordeling van de aanvraag:\n        i.  plattegronden;\n        ii. doorsneden;\n        iii.gevelaanzichten; of\n        iv. een dakaanzicht; en\n    3.  plantekeningen van de nieuwe toestand met, voor zover noodzakelijk voor de beoordeling van de aanvraag:\n        i.  plattegronden;\n        ii. doorsneden;\n        iii.gevelaanzichten; of\n        iv. een dakaanzicht;\nd.  een bestek of werkomschrijving van de wijze van demonteren, van het verplaatsen naar de nieuwe locatie en de herbouw; en\ne.  als de activiteit bestaat uit het verplaatsen van een molen; een rapport over de molenbiotoop van de bestaande en de nieuwe situatie.\n\n**Lid 2.**\n\nZo nodig worden de volgende gegevens en bescheiden verstrekt:\n\na.  een nadere bepaling van de monumentale waarde van het monument aan de hand van cultuurhistorische rapporten, met inbegrip van rapporten over architectuurhistorie, bouwhistorie, interieurhistorie, kleurhistorie, tuinhistorie of over de relatie van het monument tot zijn historische omgeving;\nb.  als op de bestaande of op de nieuwe locatie sprake is van verstoring van de bodem: een rapport waarin de archeologische waarde van het terrein dat volgens de aanvraag door de activiteit zal worden verstoord in voldoende mate is vastgesteld;\nc.  een onderbouwing van de beschrijving van de technische staat aan de hand van technische rapporten, met inbegrip van rapporten over bouwfysische, constructieve, materiaaltechnische of preventieve aspecten;\nd.  aanvullende tekeningen van de bestaande en nieuwe toestand, met inbegrip van detailtekeningen; of\ne.  een opgave van de bij de voorbereiding en het verrichten van de activiteit te hanteren uitvoeringsrichtlijnen.\n\n###### Artikel 22.292 Omgevingsplanactiviteit gemeentelijk monument: wijzigen van een monument of monument door herstel ontsieren of in gevaar brengen\n\n**Lid 1.**\n\nBij de aanvraag, bedoeld in artikel 22.287, worden, voor zover het gaat om het wijzigen van een monument of het herstellen daarvan waardoor het kan worden ontsierd of in gevaar kan worden gebracht, de volgende gegevens en bescheiden verstrekt:\n\na.  de volgende kleurenfoto\u2019s die een duidelijke indruk geven van het monument in relatie tot de voorgenomen activiteit:\n    1.  overzichtsfoto\u2019s van de bestaande situatie; en\n    2.  detailfoto\u2019s van de bestaande toestand, die een duidelijke indruk geven van het onderdeel van het monument waar de voorgenomen activiteit zal worden verricht;\nb.  de volgende tekeningen:\n    1.  een situatietekening van de bestaande situatie, en als de nieuwe situatie daarvan afwijkt: een situatietekening van de nieuwe situatie;\n    2.  opnametekeningen van de bestaande toestand met voor zover noodzakelijk voor de beoordeling van de aanvraag:\n        i.  plattegronden;\n        ii. doorsneden;\n        iii.gevelaanzichten; of\n        iv. een dakaanzicht;\n    3   als er gebreken worden hersteld: gebrekentekeningen;\n    4.  plantekeningen van de nieuwe toestand en van de voorgenomen werkzaamheden, met inbegrip van de te vervangen of te veranderen onderdelen en de te verhelpen gebreken, met, voor zover noodzakelijk voor de beoordeling van de aanvraag:\n        i.  plattegronden;\n        ii. doorsneden;\n        iii.gevelaanzichten; of\n        iv. een dakaanzicht; en\n    5.  als sprake is van verwijdering van materiaal: slooptekeningen; en\nc.  een omschrijving van de aard en omvang van de activiteit in de vorm van een bestek of werkomschrijving, met:\n    1.  de te gebruiken en de te vervangen materialen, de toe te passen constructies, afwerkingen en kleuren, en de wijze van uitvoering of verwerking; en\n    2.  als sprake is van verwijdering van materiaal: de sloopmethode en de aard van en bestemming voor het vrijkomend materiaal.\n\n**Lid 2.**\n\nZo nodig worden de volgende gegevens en bescheiden verstrekt:\n\na.  een nadere bepaling van de monumentale waarde van het monument aan de hand van cultuurhistorische rapporten, met inbegrip van rapporten over architectuurhistorie, bouwhistorie, interieurhistorie, kleurhistorie of tuinhistorie;\nb.  als sprake is van verstoring van de bodem: een rapport waarin de archeologische waarde van de locatie in voldoende mate is vastgesteld;\nc.  een beschrijving van de technische staat van het monument of het onderdeel van het monument waarop de voorgenomen activiteit betrekking heeft;\nd.  een onderbouwing van de beschrijving van de technische staat aan de hand van technische rapporten, met inbegrip van rapporten over bouwfysische, constructieve, materiaaltechnische of preventieve aspecten;\ne.  aanvullende tekeningen van de bestaande en nieuwe toestand, met inbegrip van detailtekeningen;\nf.  voor zover er algemene kwaliteitsnormen of uitvoeringsrichtlijnen voor de instandhouding van monumenten op de activiteit van toepassing zijn: een opgave of de voorgenomen activiteit hierop is afgestemd; of\ng.  als de activiteit een monument betreft dat een tuinaanleg, parkaanleg of andere groenaanleg is: een beheervisie.\n\n###### Artikel 22.293 Omgevingsplanactiviteit gemeentelijk monument: monument door gebruik ontsieren of in gevaar brengen\n\nBij een aanvraag als bedoeld in artikel 22.287 wordt, voor zover het gaat om het gebruiken van een monument waardoor het kan worden ontsierd of in gevaar gebracht, een opgave verstrekt van de maatregelen die worden getroffen om deze nadelige gevolgen te voorkomen of zoveel mogelijk te beperken.\n\n###### Artikel 22.294 Eisen aan tekeningen als bedoeld in de artikelen 22.290 tot en met 22.292\n\n**Lid 1.**\n\nBij een aanvraag als bedoeld in de artikelen 22.290 tot en met 22.292 hebben tekeningen een schaal die niet kleiner is dan:\n\na.  1:1000, als het gaat om een situatietekening;\nb.  1:100, als het gaat om een algemene geveltekening;\nc.  1:20 of 1:50, als het gaat om een geveltekening voor een ingrijpende wijziging; en\nd.  1:100, als het gaat om een plattegrondtekening, doorsnedetekening of een tekening van het dakaanzicht.\n\n**Lid 2.**\n\nEen detailtekening heeft een schaal van 1:1, 1:2 of 1:5 en is voorzien van een omschrijving van de materiaaltoepassing en de maatvoering.\n\n**Lid 3.**\n\nUit een situatietekening die is voorzien van een noordpijl blijkt de ori\u00ebntatie van het monument op het perceel en ten opzichte van omliggende bebouwing en wegen.\n\n**Lid 4.**\n\nEen plattegrondtekening en een doorsnedetekening bevatten de volgende historische gegevens:\n\na.  balklagen:\n    1.  gestippeld aangegeven in plattegronden van ruimten onder de balklagen; en\n    2.  getekend aangegeven in doorsneden met aanduiding van de afmetingen;\nb.  geornamenteerde plafonds, gestippeld aangegeven in plattegronden van de ruimten waar deze zich bevinden;\nc.  houtafmeting, balklagen en kapconstructie, aangegeven in doorsneden van de bestaande en van de nieuwe toestand; en\nd.  bijzondere ruimten of bouwdelen, direct of indirect betrokken bij de activiteit, aangegeven in plattegronden en doorsneden.\n\n###### Artikel 22.295 Overeenkomstige toepassing voorbeschermd gemeentelijk monument\n\nDe artikelen 22.287 tot en met 22.294 zijn van overeenkomstige toepassing op een aanvraag om een omgevingsvergunning die betrekking heeft op een voorbeschermd gemeentelijk monument.\n\n###### Artikel 22.296 Omgevingsplanactiviteit: slopen van een bouwwerk in een gemeentelijk beschermd stads- of dorpsgezicht\n\n**Lid 1.**\n\nBij een aanvraag om een omgevingsvergunning voor een sloopactiviteit in een gemeentelijk beschermd stads- of dorpsgezicht wordt aannemelijk gemaakt dat op de locatie van het te slopen bouwwerk een ander bouwwerk kan of zal worden gebouwd.\n\n**Lid 2.**\n\nZo nodig wordt een rapport verstrekt waarin de archeologische waarde van de bodem onder het te slopen bouwwerk in voldoende mate is vastgesteld.\n\n###### Artikel 22.297 Omgevingsplanactiviteit: uitweg\n\nBij een aanvraag om een omgevingsvergunning voor het maken, hebben of veranderen van een uitweg of het gebruik daarvan worden de volgende gegevens en bescheiden verstrekt:\n\na.  de locatie van de uitweg aan het voor-, zij- of achtererf;\nb.  de afmeting van de nieuwe uitweg of de te veranderen bestaande uitweg en de beoogde verandering daarvan;\nc.  de te gebruiken materialen; en\nd.  de aanwezigheid van obstakels die in de weg staan voor het aanleggen of het gebruik van de uitweg, zoals bomen, lantaarnpalen en nutsvoorzieningen.\n\n###### Artikel 22.298 Omgevingsplanactiviteit: alarminstallatie\n\nBij een aanvraag om een omgevingsvergunning voor het hebben van een alarminstallatie in, op of aan een onroerende zaak die een voor de omgeving opvallend geluid of lichtsignaal kan produceren, bedoeld in een gemeentelijke verordening, worden de volgende gegevens en bescheiden verstrekt:\n\na.  de aard en de werking van de signalering; en\nb.  twee waarschuwingsadressen, inclusief telefoonnummers en namen van contactpersonen.\n\n###### Artikel 22.299 Omgevingsplanactiviteit: vellen van houtopstand\n\n**Lid 1.**\n\nBij een aanvraag om een omgevingsvergunning voor het vellen van een houtopstand, identificeert de aanvrager op de aanduiding, bedoeld in artikel 7.3, onder d, van de Omgevingsregeling, iedere houtopstand waarop de aanvraag betrekking heeft met een nummer.\n\n**Lid 2.**\n\nPer genummerde houtopstand worden de volgende gegevens en bescheiden verstrekt:\n\na.  de soort houtopstand;\nb.  de locatie van de houtopstand op het voor-, zij-, of achtererf;\nc.  de diameter in centimeters, gemeten op 1,30 meter vanaf het maaiveld; en\nd.  de mogelijkheid tot herbeplanten of het voornemen om op een daarbij te vermelden locatie tot herbeplanten van een daarbij te vermelden aantal soorten over te gaan.\n\n###### Artikel 22.300 Omgevingsplanactiviteit: handelsreclame\n\n**Lid 1.**\n\nBij een aanvraag om een omgevingsvergunning voor het maken of voeren van handelsreclame op of aan een onroerende zaak met behulp van een opschrift, aankondiging of afbeelding in welke vorm dan ook, die zichtbaar is vanaf een voor het publiek toegankelijke plaats, worden de volgende gegevens en bescheiden verstrekt:\n\na.  het aantal en de afmetingen van de reclame;\nb.  de hoogte van de reclame, gemeten vanaf het maaiveld tot de onderkant;\nc.  de te gebruiken materialen, kleuren en verlichting; en\nd.  de tekst van de reclame.\n\n**Lid 2.**\n\nAls een andere dan de eigenaar, beperkt zakelijk gerechtigde of gebruiker van de onroerende zaak met diens toestemming handelsreclame maakt of voert, vermeldt de aanvrager in de aanvraag de naam, het adres en de woonplaats van die ander.\n\n###### Artikel 22.301 Omgevingsplanactiviteit: opslaan roerende zaken\n\n**Lid 1.**\n\nBij een aanvraag om een omgevingsvergunning voor het opslaan van roerende zaken in een daarbij aangewezen gedeelte van de gemeente worden de volgende gegevens en bescheiden verstrekt:\n\na.  de aard van de roerende zaken; en\nb.  de omvang van de opslag van de roerende zaken.\n\n**Lid 2.**\n\nAls een ander dan de eigenaar, beperkt zakelijk gerechtigde of gebruiker van de onroerende zaak met diens toestemming roerende zaken opslaat, vermeldt de aanvrager in de aanvraag de naam, het adres, en de woonplaats van die ander.\n\n##### SubParagraaf 22.5.2.5 Aanvraagvereisten omgevingsvergunningen vereist op grond van artikel 4.35, tweede lid, van de Invoeringswet Omgevingswet\n\n###### Artikel 22.302 Omgevingsplanactiviteit: slopen van een bouwwerk in een rijksbeschermd stads- of dorpsgezicht\n\n**Lid 1.**\n\nBij een aanvraag om een omgevingsvergunning voor een sloopactiviteit in een rijksbeschermd stads- of dorpsgezicht wordt aannemelijk gemaakt dat op de locatie van het te slopen bouwwerk een ander bouwwerk kan of zal worden gebouwd.\n\n**Lid 2.**\n\nZo nodig wordt een rapport verstrekt waarin de archeologische waarde van de bodem onder het te slopen bouwwerk in voldoende mate is vastgesteld.\n\n#### Paragraaf 22.5.3 Voorschriften\n\n##### Artikel 22.303 Voorschriften over archeologische monumentenzorg\n\n###### Lid 1.\n\nAan een omgevingsvergunning voor het uitvoeren van een werk, niet zijnde een bouwwerk, of een werkzaamheid als bedoeld in artikel 22.284, eerste lid, die van invloed is op een archeologisch monument kunnen in het belang van de archeologische monumentenzorg in ieder geval voorschriften worden verbonden, die inhouden een plicht tot:\n\na.  het treffen van technische maatregelen waardoor archeologische monumenten in situ kunnen worden behouden;\nb.  het verrichten van opgravingen als bedoeld in artikel 1.1 van de Erfgoedwet;\nc.  het laten begeleiden van een activiteit die tot bodemverstoring leidt door een deskundige op het terrein van de archeologische monumentenzorg die voldoet aan bij die voorschriften te stellen kwalificaties; en\nd.  het verrichten van een opgraving of een archeologische begeleiding op een bepaalde wijze, als die wijze in overeenstemming is met artikel 5.4, eerste en tweede lid, van de Erfgoedwet.\n\n###### Lid 2.\n\nAan een omgevingsvergunning voor een sloopactiviteit op of in een archeologisch monument in een beschermd stads- of dorpsgezicht kunnen in het belang van de archeologische monumentenzorg voorschriften over de wijze van slopen worden verbonden.\n\n## Hoofdstuk 23 Slotbepalingen\n\n### Artikel 23.1 (citeertitel)\n\nDit omgevingsplan wordt aangehaald als: Omgevingsplan gemeente Ommen.",
            "temporaryParts": [
                {
                    "id": "/akn/nl/act/pv23/2023/12_33_gm0175",
                    "title": "Voorbereidingsbesluit Omgevingsverordening 2021 - gemeente Ommen",
                    "text": "# Regels\n\n## Voorrangsbepaling\n\n## Hoofdstuk 1 Voorbeschermingsregels\n\n### Artikel 1.1 Begripsbepalingen\n\n**BRL SIKB**\n*BRL SIKB als bedoeld in Bijlage I bij het Besluit activiteiten leefomgeving*\n\n**BRL SIKB 7000**\n*BRL SIKB 7000: Beoordelingsrichtlijn 7000, Uitvoering van (water)bodemsaneringen en ingrepen in de waterbodem, versie 5, 19-06-2014, met wijzigingsblad van 12-02-2015.*\n\n**Besluit activiteiten leefomgeving**\n*In het Besluit activiteiten leefomgeving (Bal) stelt het Rijk algemene regels bij activiteiten in de fysieke leefomgeving; In het Bal staat ook of voor die activiteiten een melding of omgevingsvergunning nodig is; Daarnaast regelt het Bal wie het bevoegd gezag is; Het Bal geldt voor alle partijen die actief zijn in de fysieke leefomgeving burgers, bedrijven en overheid*\n\n**Gedeputeerde Staten**\n*Gedeputeerde Staten van Overijssel*\n\n**achtergrondwaarden**\n*achtergrondwaarden als bedoeld in artikel 1 van het Besluit bodemkwaliteit*\n\n**baggerspecie**\n*baggerspecie als bedoeld in artikel 1 van het Besluit bodemkwaliteit*\n\n**bodem**\n*bodem als bedoeld in artikel 1 van de Wet bodembescherming*\n\n**bodemenergiesysteem**\n*een activiteit waarbij direct of indirect warmte aan de bodem of het grondwater wordt onttrokken of toegevoegd, waaronder begrepen een bodemenergiesysteem als bedoeld in Bijlage I bij het Besluit activiteiten leefomgeving en het opsporen en winnen van aardwarmte als bedoeld in artikel 1, onder g en h, van de Mijnbouwwet*\n\n**dierenverblijven**\n*gebouwen met inbegrip van de verharde uitloop voor het houden van landbouwhuisdieren of een ander bouwwerk voor het houden van dieren*\n\n**drinkwaterbedrijf**\n*drinkwaterbedrijf als bedoeld in artikel 1, eerste lid van de Drinkwaterwet of een ander bedrijf dat uitsluitend of mede bestemd is voor het onttrekken van grondwater voor de bereiding van voor menselijke consumptie bestemd water en in wiens belang het betreffende gebied wordt beschermd*\n\n**gebouw**\n*gebouw als bedoeld in bijlage 1 van het Omgevingsbesluit*\n\n**grond**\n*Grond als bedoeld in artikel 1 het besluit bodemkwaliteit.*\n\n**grondwater**\n*grondwater als bedoeld in de bijlage bij artikel 1.1 van de Omgevingswet dat zich onder het bodemoppervlak in de verzadigde zone bevindt en dat in direct contact met de bodem of ondergrond staat*\n\n**grondwaterbeschermingszone**\n*gebieden die met het oog op de bescherming van grondwater aangewezen zijn rond waterwingebieden*\n\n**lozing**\n*het op of in de bodem brengen van koelwater, afvalwater dan wel overige vloeistoffen, waarin schadelijke stoffen voorkomen*\n\n**mechanische ingreep**\n*werk op of in de bodem, waarbij ingrepen worden verricht of stoffen worden gebruikt die de beschermende werking van slecht doorlatende bodemlagen kunnen aantasten of verspreiding van schadelijke stoffen in de bodem kunnen veroorzaken, waaronder begrepen boringen, grond- en funderingswerken*\n\n**mestfoliebassin**\n*mestbassin als bedoeld in bijlage I bij het Besluit activiteiten leefomgeving, voornamelijk opgebouwd uit folies*\n\n**meststoffen**\n*Meststoffen als bedoeld in artikel 1, eerste lid, onder d, van de meststoffenwet.*\n\n**mestzak**\n*mestzak als bedoeld in bijlage I bij het Besluit activiteiten leefomgeving*\n\n**schadelijke stoffen**\n*stoffen of combinaties van stoffen of vloeistoffen, preparaten of andere producten, in welke vorm dan ook, waarvan hetzij in het algemeen, hetzij in het gegeven geval, verwacht kan worden dat ze de bodem en het grondwater verontreinigen of kunnen verontreinigen, waaronder in ieder geval begrepen de (families en groepen van) stoffen die zijn opgenomen in bijlage XIX onder B van het Besluit kwaliteit leefomgeving*\n\n**toepassen van grond of baggerspecie**\n*toepassen van grond of baggerspecie als bedoeld in artikel 1 van het Besluit bodemkwaliteit*\n\n**water voor menselijke consumptie**\n*voor menselijke consumptie bestemd water als bedoeld in bijlage I bij het Besluit kwaliteit leefomgeving*\n\n**waterwingebied**\n*gebieden die met het oog op de bescherming van grondwater zijn aangewezen rond waterwinlocaties gelegen in een grondwaterlichaam waar de feitelijke winning van drinkwater plaatsvindt*\n\n**weg**\n*weg als bedoeld in de bijlage bij artikel 1.1 van de Omgevingswet en een ander pad dat openstaat voor gemotoriseerd verkeer*\n\n## Hoofdstuk 2 Voorbeschermingsregels vanwege provinciale instructieregels\n\n### Afdeling 2.1 Veehouderijen\n\n#### Artikel 2.1 Oprichten en uitbreiden van veehouderijen\n\n##### Lid 1.\n\nHet is verboden om een veehouderij op te richten of uit te breiden in een zeer kwetsbaar natuurgebied of in een zone van 250 meter rond een zeer kwetsbaar natuurgebied, als:\n\na.  de activiteiten, bedoeld in artikel 3.201 en 3.202 van het Besluit activiteiten leefomgeving, hierdoor geheel of gedeeltelijk zullen worden uitgeoefend; of\nb.  de activiteiten, bedoeld in artikel 3.201 en 3.202 van het Besluit activiteiten leefomgeving, hierdoor veranderen en de aanvraag betrekking heeft op een uitbreiding van het aantal dieren van een of meer diercategorie\u00ebn.\n\n##### Lid 2.\n\nHet verbod, bedoeld in het eerste lid, geldt niet als de dieren in de veehouderij alleen of in hoofdzaak worden gehouden voor natuurbeheer.\n\n##### Lid 3.\n\nHet verbod, bedoeld in het eerste lid, aanhef en onder a, geldt niet als de veehouderij niet vergunningplichtig was op grond van artikel 8.40 Wet milieubeheer, en:\n\na.  het aantal dieren per diercategorie niet hoger is dan volgens de algemene maatregel van bestuur onmiddellijk voorafgaand aan het ontstaan van de vergunningplicht aanwezig mocht zijn;\nb.  het aantal dieren van een of meer diercategorie\u00ebn hoger is dan het aantal, bedoeld onder a, maar de ammoniakemissie niet meer bedraagt dan de ammoniakemissie uit de dierenverblijven van de veehouderij die de veehouderij onmiddellijk voorafgaand aan het ontstaan van de vergunningplicht zou mogen veroorzaken en de emissie per dierplaats gelijk zou is aan de maximale emissiewaarde die toegestaan was onder de Wet milieubeheer;\nc.  de veehouderij onmiddellijk voorafgaand aan het vervallen van de Interimwet ammoniak en veehouderij:\n    1.  aangemerkt zou zijn als een melkrundveehouderij;\n    2.  de ammoniakemissie niet meer bedraagt dan de ammoniakemissie die een melkrundveehouderij met 200 stuks melkvee en 140 stuks vrouwelijk jongvee in geval van oprichting zou veroorzaken; en\n    3.  de ammoniakemissie per dierplaats gelijk is aan de maximale emissiewaarde die was toegestaan onder de Wet milieubeheer;\nd.  het gaat om schapen of paarden; of\ne.  het gaat om dieren die worden gehouden volgens biologische productiemethoden als bedoeld in artikel 2 van de Landbouwkwaliteitswet.\n\n##### Lid 4.\n\nHet verbod, bedoeld in het eerste lid, aanhef en onder b, geldt niet als:\n\na.  de ammoniakemissie uit de dierenverblijven na de uitbreiding niet meer bedraagt dan de ammoniakemissie die de veehouderij voorafgaand aan de uitbreiding:\n    1.  zou mogen veroorzaken als de emissie per dierplaats gelijk zou zijn aan de maximale emissiewaarde; of\n    2.  mocht veroorzaken op grond van eerder verleende nog geldende vergunningen, als deze lager is dan de ammoniakemissie, bedoeld onder 1;\nb.  in de veehouderij onmiddellijk voorafgaand aan het vervallen van de Interimwet ammoniak en veehouderij:\n    1.  melkrundvee werd gehouden;\n    2.  de uitbreiding alleen melkrundvee betreft;\n    3.  de ammoniakemissie na uitbreiding niet meer bedraagt dan de ammoniakemissie die een melkrundveehouderij met 200 stuks melkvee en 140 stuks vrouwelijk jongvee zou veroorzaken; en\n    4.  de ammoniakemissie per dierplaats gelijk zou is aan de maximale emissiewaarde;\nc.  de uitbreiding schapen of paarden betreft;\nd.  de uitbreiding dieren betreft die gehouden worden volgens biologische productiemethoden als bedoeld in artikel 2 van de Landbouwkwaliteitswet; of\ne.  de uitbreiding dieren betreft die worden gehouden alleen of in hoofdzaak voor natuurbeheer.\n\n#### Artikel 2.2 Overgangsbepaling veehouderijen\n\nVoor de toepassing van deze afdeling worden dieren waarvoor eerder een omgevingsvergunning is verleend met toepassing van artikel 2.1, derde lid, onder c tot en met e, en artikel 2.1, vierde lid, onder b tot en met e, bij een later verzoek voor aanpassing van de milieubelastende activiteiten niet meegerekend bij het bepalen van de emissie van ammoniak uit dierenverblijven die voorafgaand aan de uitbreiding zou mogen worden veroorzaakt\n\n### Afdeling 2.2 Grondwaterbescherming\n\n#### Paragraaf 2.2.1 Activiteiten in waterwingebieden\n\n##### Artikel 2.3 Milieubelastende activiteiten binnen waterwingebieden\n\n###### Lid 1.\n\nHet is verboden om in een waterwingebied de volgende milieubelastende activiteiten op bedrijfslocaties te verrichten:\n\na.  het op of in de bodem brengen, hebben, gebruiken en vervoeren van schadelijke stoffen; en\nb.  het oprichten, hebben en uitvoeren van constructies of werken op of in de bodem, waarin schadelijke stoffen worden opgeslagen, geborgen of vervoerd of waarmee verspreiding van schadelijke stoffen in de bodem of aantasting van de beschermende werking van bodemlagen kan ontstaan.\n\n###### Lid 2.\n\nHet is in ieder geval verboden om binnen een waterwingebied op bedrijfslocaties de volgende milieubelastende activiteiten te verrichten:\n\na.  een milieubelastende activiteit als bedoeld in hoofdstuk 3 van het Besluit activiteiten leefomgeving;\nb.  op- en overslaan van vloeibare dierlijke mest in mestfoliebassins en mestzakken;\nc.  op- en overslaan van meststoffen, anders dan dierlijke mest;\nd.  opslaan van vaartuigen, voertuigen of motorvoertuigen of onderdelen daarvan;\ne.  lozen op of in de bodem van koelwater, afvalwater en overige vloeistoffen waarin schadelijke stoffen voorkomen, anders dan het lozen van afvloeiend hemelwater afkomstig van wegen, parkeerterreinen en andere terreinen voor gemotoriseerd verkeer;\nf.  toepassen van grond en baggerspecie op of in de bodem of in een oppervlaktewaterlichaam, als de kwaliteit van de grond of baggerspecie de achtergrondwaarden voor de toepassing op of in de bodem of in een oppervlaktewaterlichaam overschrijdt;\ng.  toepassen van grond en baggerspecie van meer dan 5.000 m3;\nh.  verspreiden van baggerspecie uit een watergang, die vrijkomt bij regulier onderhoud, over de aangrenzende percelen met als doel herstel en verbetering van deze percelen als bedoeld in artikel 4.1269, derde lid, onder a van het Besluit activiteiten leefomgeving; en\ni.  aanleggen van bodemenergiesysteem.\n\n###### Lid 3.\n\nHet is, in afwijking van het eerste en tweede lid, toegestaan om de volgende milieubelastende activiteiten op bedrijfslocaties in een waterwingebied te verrichten, als de activiteit voldoet aan de voorwaarden die in bijlage XI van de Omgevingsverordening Overijssel voor die activiteit zijn gesteld:\n\na.  op- en overslaan van vloeibare en vaste schadelijke stoffen en vloeibare en vaste afvalstoffen in verpakking;\nb.  op- en overslaan van vaste schadelijke stoffen en vaste afvalstoffen, anders dan in verpakking;\nc.  op- en overslaan van vloeibare aardolieproducten in ondergrondse tanks;\nd.  op- en overslaan van vloeibare schadelijk stoffen, vloeibare afvalstoffen en diesel (andere vloeibare olieproducten uitgezonderd) in ondergrondse tanks;\ne.  op- en overslaan van vloeibare aardolieproducten, anders dan diesel, in bovengrondse tanks;\nf.  op- en overslaan van vloeibare schadelijke stoffen, vloeibare afvalstoffen en diesel (andere vloeibare olieproducten uitgezonderd) in bovengrondse tanks;\ng.  gebruiken van vloeibare aardolieproducten en andere schadelijke stoffen in het productieproces;\nh.  aanleggen, hebben of gebruiken van leidingen voor transport van schadelijke stoffen, anders dan afvalwater;\ni.  aanleggen, hebben of gebruiken van leidingen voor transport van afvalwater;\nj.  aanleggen, hebben of gebruiken van andere voorzieningen om schadelijke stoffen te vervoeren, te bergen, over te slaan of te storten;\nk.  aanleggen, hebben of gebruiken van wegen, parkeerterreinen en andere terreinen voor gemotoriseerd verkeer, inclusief het lozen van afvloeiend hemelwater afkomstig van wegen, parkeerterreinen of andere terreinen voor gemotoriseerd verkeer;\nl.  toepassen van grond en baggerspecie op of in de bodem of in een oppervlaktewaterlichaam als de kwaliteit van de grond of baggerspecie de achtergrondwaarden niet overschrijdt; en\nm.  uitvoeren van mechanische ingrepen in de bodem, dieper dan twee meter onder het maaiveld.\n\n###### Lid 4.\n\nVoor zover de activiteiten, bedoeld in het derde lid, worden verricht binnen een milieubelastende activiteit waarvoor op grond van hoofdstuk 3 van het Besluit activiteiten leefomgeving een omgevingsvergunning is vereist, is het verboden om de activiteiten, bedoeld in dat lid, te verrichten zonder omgevingsvergunning.\n\n###### Lid 5.\n\nBij de aanvraag om een omgevingsvergunning als bedoeld in het vierde lid worden, in aanvulling op de artikelen 7.3 en 7.4 van de Omgevingsregeling, de volgende gegevens en bescheiden verstrekt:\n\na.  de verwachte datum van het begin van de activiteit;\nb.  de verwachte datum van be\u00ebindiging van de activiteit;\nc.  een kadastrale tekening, situatietekening of plattegrond met een schaal van 1:10.000 of de co\u00f6rdinaten, uitgedrukt in het stelsel van de Rijksdriehoeksmeting, van de locatie waarop de activiteit wordt verricht en met de begrenzing van de bedrijfslocatie;\nd.  de naam van het waterwingebied waarin de activiteit wordt verricht;\ne.  een overzicht van de geologische opbouw van de bodem op de locatie waarop de activiteit wordt verricht of in de directe omgeving daarvan;\nf.  de gemiddeld hoogste en de gemiddeld laagste grondwaterstand op de locatie waarop de activiteit wordt verricht, in centimeters onder het maaiveld;\ng.  gegevens over de grondwaterstroming op de locatie waarop de activiteit wordt verricht;\nh.  een beschrijving van de activiteit;\ni.  als sprake is van opslag, overslag, gebruik of vervoer van schadelijke stoffen:\n    1.  een overzicht van de kenmerken van de schadelijke stoffen;\n    2.  een overzicht van de kenmerken van de constructies (voorzieningen) voor schadelijke stoffen;\n    3.  als de constructie een leiding betreft, worden ook het soort en de diameter van de leidingen aangegeven; en\n    4.  als een tank wordt gebruikt voor de opslag van schadelijke stoffen: een keuringscertificaat van de tank;\nj.  als sprake is van lozingen op of in de bodem van koelwater, afvalwater of overige vloeistoffen waarin schadelijke stoffen voorkomen:\n    1.  een overzicht van de kenmerken van de lozing; en\n    2.  de kwaliteit van de stoffen die worden geloosd;\nk.  bij het lozen van afstromend hemelwater dat geloosd wordt vanaf wegen, parkeerplaatsen en andere terreinen die openstaan voor motorvoertuigen worden ook de volgende gegevens en bescheiden verstrekt:\n    1.  een overzicht van de kenmerken van de lozing en van de weg, parkeerplaats of ander terrein waarvan de lozing afkomstig is;\n    2.  als sprake is van een weg: de trac\u00e9tekening en dwarsprofielen van de weg;\n    3.  het type verharding dat wordt aangebracht;\n    4.  de opbouw en de samenstelling van de bodem tot een diepte van 0,5 meter onder het maaiveld ter plaatse van de lozing;\n    5.  het monitoringsplan voor het toetsen van de bodemverontreiniging door afstromend wegwater;\n    6.  als voorzieningen worden getroffen: de kenmerken van de voorziening en het meetplan voor het toetsen van het correct functioneren van de voorziening\nl.  als sprake is van toepassing van grond of baggerspecie op of in de bodem of in een oppervlaktewaterlichaam:\n    1.  een overzicht van de kenmerken van de toepassing van grond en baggerspecie; en\n    2.  de kwaliteit van de grond of baggerspecie dat wordt toegepast;\nm.  als sprake is van het uitvoeren van mechanische ingrepen op of in de bodem dieper dan twee meter onder het maaiveld:een overzicht van de kenmerken van de mechanische ingrepen;\nn.  een beschrijving van de maatregelen of voorzieningen die worden getroffen om nadelige gevolgen voor het belang van de bescherming van de kwaliteit van het grondwater dat wordt gebruikt voor de bereiding van water voor menselijke consumptie te voorkomen;\no.  een bevestiging dat het project past in het vigerende omgevingsplan of dat hiervoor een aanvraag is ingediend;\np.  een overzicht van de benodigde vergunningen, meldingen en toestemmingen om de voorgenomen activiteit te kunnen realiseren.\nq.  een onderbouwing waaruit blijkt dat de risico\u2019s op verontreiniging van het grondwater voor de waterwinning door het verrichten van de activiteit niet toenemen; en\nr.  schriftelijke toestemming van het waterleidingbedrijf om de activiteit te verrichten.\n\n###### Lid 6.\n\nDe omgevingsvergunning, bedoeld in het vierde lid, wordt alleen verleend als de activiteit voldoet aan de voorwaarden die in bijlage XI van de Omgevingsverordening Overijssel voor de activiteit zijn gesteld.\n\n###### Lid 7.\n\nHet verbod, bedoeld in het tweede lid, onder a, geldt niet voor milieubelastende activiteiten als bedoeld in artikel 3.93 van het Besluit activiteiten leefomgeving van het drinkwaterbedrijf, die noodzakelijk zijn voor de waterwinning.\n\n###### Lid 8.\n\nGedeputeerde staten zijn adviseur voor de omgevingsvergunning, bedoeld in het vierde lid.\n\n#### Paragraaf 2.2.2 activiteiten in grondwaterbeschermingszones\n\n##### Artikel 2.4 Milieubelastende activiteiten in grondwaterbeschermingszones\n\n###### Lid 1.\n\nHet is verboden om in een grondwaterbeschermingszone de volgende milieubelastende activiteiten op bedrijfslocaties te verrichten:\n\na.  het op of in de bodem brengen, hebben, gebruiken en vervoeren van schadelijke stoffen; en\nb.  het oprichten, hebben en uitvoeren van constructies of werken op of in de bodem, waarin schadelijke stoffen worden opgeslagen, geborgen of vervoerd of waarmee verspreiding van schadelijke stoffen in de bodem of aantasting van de beschermende werking van bodemlagen kan ontstaan.\n\n###### Lid 2.\n\nHet is in ieder geval verboden om in een grondwaterbeschermingszone de volgende milieubelastende activiteiten op bedrijfslocaties te verrichten:\n\na.  het in exploitatie nemen van bedrijven als bedoeld in bijlage XII van de Omgevingsverordening Overijssel;\nb.  lozen op of in de bodem van koelwater, afvalwater en overige vloeistoffen waarin schadelijke stoffen voorkomen, anders dan het lozen van afvloeiend hemelwater afkomstig van wegen, parkeerterreinen en andere terreinen voor gemotoriseerd verkeer; en\nc.  aanleggen van bodemenergiesysteemen.\n\n###### Lid 3.\n\nHet is, in afwijking van het eerste lid, toegestaan om de volgende milieubelastende activiteiten op bedrijfslocaties in een grondwaterbeschermingszone te verrichten, als de activiteit voldoet aan de voorwaarden die in bijlage XI van de Omgevingsverordening Overijssel voor die activiteit zijn gesteld:\n\na.  op- en overslaan van vloeibare en vaste schadelijke stoffen en vloeibare en vaste afvalstoffen in verpakking;\nb.  op- en overslaan van vaste schadelijke stoffen en vaste afvalstoffen anders dan in verpakking;\nc.  op- en overslaan van vloeibare aardolieproducten, anders dan diesel, in ondergrondse tanks;\nd.  op- en overslaan van vloeibare schadelijke stoffen, vloeibare afvalstoffen en diesel (andere vloeibare aardolieproducten uitgezonderd) in ondergrondse tanks;\ne.  op- en overslaan van vloeibare aardolieproducten, anders dan diesel, in bovengrondse tanks;\nf.  op- en overslaan van vloeibare schadelijke stoffen, vloeibare afvalstoffen en diesel (andere vloeibare aardolieproducten uitgezonderd) in bovengrondse tanks;\ng.  op- en overslaan van vloeibare dierlijke mest;\nh.  op- en overslaan van meststoffen, anders dan dierlijke mest, in mestfoliebassins en mestzakken;\ni.  opslaan van vaartuigen, vliegtuigen of motorvoertuigen of onderdelen daarvan;\nj.  gebruiken van vloeibare aardolieproducten en andere schadelijke stoffen in het productieproces;\nk.  aanleggen, hebben of gebruiken van leidingen voor transport van schadelijke stoffen, anders dan afvalwater;\nl.  aanleggen, hebben of gebruiken van leidingen voor transport van afvalwater;\nm.  aanleggen, hebben of gebruiken van andere voorzieningen om schadelijke stoffen te vervoeren, te bergen, over te slaan of te storten;\nn.  aanleggen, hebben of gebruiken van wegen, parkeerterreinen en andere terreinen voor gemotoriseerd verkeer, inclusief het lozen van afvloeiend hemelwater afkomstig van wegen, parkeerterreinen of andere terreinen voor gemotoriseerd verkeer;\no.  toepassen van grond en baggerspecie op of in de bodem of in een oppervlaktewaterlichaam; en\np.  uitvoeren van mechanische ingrepen in de bodem, dieper dan twee meter onder het maaiveld.\n\n###### Lid 4.\n\nVoor zover de activiteiten, bedoeld in het derde lid, worden verricht binnen een milieubelastende activiteit waarvoor op grond van hoofdstuk 3 van het Besluit activiteiten leefomgeving een omgevingsvergunning is vereist, is het verboden om de activiteiten, bedoeld in dat lid, te verrichten zonder omgevingsvergunning.\n\n###### Lid 5.\n\nBij de aanvraag om een omgevingsvergunning als bedoeld in het vierde lid worden, in aanvulling op de artikelen 7.3 en 7.4 van de Omgevingsregeling, de volgende gegevens en bescheiden verstrekt:\n\na.  de verwachte datum van het begin van de activiteit;\nb.  de verwachte datum van be\u00ebindiging van de activiteit;\nc.  een kadastrale tekening, situatietekening of plattegrond met een schaal van 1:10.000 of de co\u00f6rdinaten, uitgedrukt in het stelsel van de Rijksdriehoeksmeting, van de locatie waarop de activiteit wordt verricht en de begrenzing van de bedrijfslocatie;\nd.  de naam van de grondwaterbeschermingszone waarin de activiteit wordt verricht;\ne.  een overzicht van de geologische opbouw van de bodem op de locatie waarop de activiteit wordt verricht of in de directe omgeving daarvan;\nf.  de gemiddeld hoogste en de gemiddeld laagste grondwaterstand op de locatie waarop de activiteit wordt verricht, in centimeters onder het maaiveld;\ng.  gegevens over de grondwaterstroming op de locatie waarop de activiteit wordt verricht;\nh.  een beschrijving van de activiteit;\ni.  als sprake is van opslag, overslag, gebruik of vervoer van schadelijke stoffen:\n    1.  een overzicht van de kenmerken van de schadelijke stoffen;\n    2.  een overzicht van de kenmerken van de constructies (voorzieningen) voor schadelijke stoffen;\n    3.  als de constructie een leiding betreft, worden ook het soort en de diameter van de leidingen aangegeven; en\n    4.  als een tank wordt gebruikt voor de opslag van schadelijke stoffen: een keuringscertificaat van de tank;\nj.  als sprake is van lozingen op of in de bodem van koelwater, afvalwater of overige vloeistoffen waarin schadelijke stoffen voorkomen:\n    1.  een overzicht van de kenmerken van de lozing; en\n    2.  de kwaliteit van de stoffen die worden geloosd.\nk.  bij het lozen van afstromend hemelwater dat geloosd wordt vanaf wegen, parkeerplaatsen en andere terreinen die openstaan voor motorvoertuigen worden ook de volgende gegevens en bescheiden verstrekt:\n    1.  een overzicht van de kenmerken van de lozing en van de weg, parkeerplaats of ander terrein waarvan de lozing afkomstig is;\n    2.  als sprake is van een weg: de trac\u00e9tekening en dwarsprofielen van de weg;\n    3.  het type verharding dat wordt aangebracht;\n    4.  de opbouw en de samenstelling van de bodem tot een diepte van 0,5 meter onder het maaiveld ter plaatse van de lozing;\n    5.  het monitoringsplan voor het toetsen van de bodemverontreiniging door afstromend wegwater;\n    6.  als voorzieningen worden getroffen: de kenmerken van de voorziening en het meetplan voor het toetsen van het correct functioneren van de voorziening.\nl.  als sprake is van toepassing van grond of baggerspecie op of in de bodem of in een oppervlaktewaterlichaam:\n    1.  een overzicht van de kenmerken van de toepassing van grond en baggerspecie;\n    2.  de kwaliteit van de grond of baggerspecie die wordt toegepast; en\n    3.  als sprake is van het toepassen van grond of baggerspecie met een omvang van ten minste 5000 m\u00b3 wordt ook een rapport van locatiespecifiek onderzoek verstrekt waarmee kan worden vastgesteld dat de risico\u2019s op verontreiniging van het grondwater voor de waterwinning door de toepassing niet zullen toenemen.\nm.  als sprake is van het uitvoeren van mechanische ingrepen op of in de bodem dieper dan twee meter onder het maaiveld: een overzicht van de kenmerken van de mechanische ingrepen;\nn.  als sprake is van opslag en overslag van meststoffen:\n    1.  een overzicht van de kenmerken van de meststoffen;\n    2.  de kwaliteit van de meststoffen;\n    3.  een overzicht van de kenmerken van de constructies (voorzieningen) voor meststoffen; en\n    4.  een keuringscertificaat van de constructie.\no.  een beschrijving van de maatregelen of voorzieningen die worden getroffen om nadelige gevolgen voor het belang van de bescherming van de kwaliteit van het grondwater dat wordt gebruikt voor de bereiding van water voor menselijke consumptie, te voorkomen;\np.  een bevestiging dat het project past in het vigerende omgevingsplan of dat hiervoor een aanvraag is ingediend;\nq.  een overzicht van de benodigde vergunningen, meldingen en toestemmingen om de voorgenomen activiteit te kunnen realiseren; en\nr.  een onderbouwing waaruit blijkt dat de risico\u2019s op verontreiniging van het grondwater voor de waterwinning door het verrichten van de activiteit niet toenemen.\n\n###### Lid 6.\n\nDe omgevingsvergunning, bedoeld in het vierde lid, wordt alleen verleend als de activiteit voldoet aan de voorwaarden die in bijlage XI van de Omgevingsverordening Overijssel voor de activiteit zijn gesteld.\n\n###### Lid 7.\n\nHet verbod, bedoeld in het tweede lid, onder a, geldt niet voor activiteiten van het drinkwaterbedrijf die noodzakelijk zijn voor de waterwinning.\n\n###### Lid 8.\n\nGedeputeerde staten zijn adviseur voor de omgevingsvergunning, bedoeld in het vierde lid.\n\n#### Paragraaf 2.2.3 Activiteiten in boringsvrije zones\n\n##### Artikel 2.5 Milieubelastende activiteiten in de boringsvrije zones Diepenveen, Deventer-Ceintuurbaan en Deventer-Zutphenseweg\n\n###### Lid 1.\n\nHet is verboden om in de boringsvrije zones Diepenveen, Deventer-Ceintuurbaan en Deventer-Zutphenseweg milieubelastende activiteiten op bedrijfslocaties te verrichten die de beschermende functie kunnen aantasten van de beschermende bodemlaag tussen het maaiveld en het watervoerend pakket waaruit grondwater wordt onttrokken voor de drinkwaterwinning.\n\n###### Lid 2.\n\nHet is in ieder geval verboden om binnen de boringsvrije zone de volgende milieubelastende activiteiten op bedrijfslocaties te verrichten:\n\na.  aanleggen van een bodemenergiesysteem in de bodem dieper dan 50 meter onder het maaiveld; en\nb.  doen van een lozing in de bodem op een diepte van meer dan 50 meter van koelwater, afvalwater of andere vloeistoffen, waarin schadelijke stoffen voorkomen.\n\n###### Lid 3.\n\nHet verbod, bedoeld in het eerste lid, geldt niet als de activiteit een mechanische ingreep in de bodem is die dieper dan 50 meter onder het maaiveld plaatsvindt, en:\n\na.  tijdens de ingreep geen verontreiniging van de bodem plaatsvindt;\nb.  de mate van doorlaatbaarheid van de beschermende bodemlaag is na de ingreep niet groter dan daarvoor;\nc.  er voorzieningen worden getroffen waardoor er geen schadelijke stoffen via een boorgat in de bodem kunnen komen, zowel tijdens het gebruik als bij het tijdelijk niet gebruiken van het boorgat; en\nd.  als een pompput of peilbuis buiten gebruik wordt gesteld of de werkzaamheden worden be\u00ebindigd, het ontstane boorgat of de ontgraving afdoende afsluitend wordt aangevuld en geen verontreiniging van de bodem plaatsvindt.\n\n###### Lid 4.\n\nAan het derde lid is voldaan als mechanische ingrepen worden uitgevoerd volgens de voorwaarden in bijlage VI van de Omgevingsverordening Overijssel.\n\n##### Artikel 2.6 Milieubelastende activiteiten in de boringsvrije zone Engelse werk in Zwolle\n\n###### Lid 1.\n\nHet is verboden om in de boringsvrije zone Engelse Werk in Zwolle milieubelastende activiteiten op bedrijfslocaties te verrichten die de beschermende kunnen aantasten van de beschermende bodemlaag tussen het maaiveld en het watervoerend pakket waaruit grondwater wordt onttrokken voor de drinkwaterwinning.\n\n###### Lid 2.\n\nHet is in ieder geval verboden om binnen de boringsvrije zone de volgende milieubelastende activiteiten op bedrijfslocaties te verrichten:\n\na.  aanleggen van een bodemenergiesysteem in de bodem dieper dan 75 meter onder het maaiveld; en\nb.  doen van een lozing in de bodem op een diepte van meer dan 75 meter van koelwater, afvalwater of andere vloeistoffen, waarin schadelijke stoffen voorkomen.\n\n###### Lid 3.\n\nHet verbod, bedoeld in het eerste lid, geldt niet als de activiteit een mechanische ingreep in de bodem is die dieper dan 75 meter onder het maaiveld plaatsvindt, en:\n\na.  tijdens de ingreep geen verontreiniging van de bodem plaatsvindt;\nb.  de mate van doorlaatbaarheid van de beschermende bodemlaag is na de ingreep niet groter dan daarvoor;\nc.  er voorzieningen worden getroffen waardoor er geen schadelijke stoffen via een boorgat in de bodem kunnen komen, zowel tijdens het gebruik als bij het tijdelijk niet gebruiken van het boorgat; en\nd.  als een pompput of peilbuis buiten gebruik wordt gesteld of de werkzaamheden worden be\u00ebindigd, het ontstane boorgat of de ontgraving afdoende afsluitend wordt aangevuld en geen verontreiniging van de bodem plaatsvindt.\n\n###### Lid 4.\n\nAan het derde lid is voldaan als mechanische ingrepen worden uitgevoerd volgens de voorwaarden in bijlage VI van de Omgevingsverordening Overijssel.\n\n##### Artikel 2.7 Milieubelastende activiteiten in de boringsvrije zone Kotkamp/Schreurserve in Enschede\n\n###### Lid 1.\n\nHet is verboden om in de boringsvrije zone Kotkamp/Schreurserve te Enschede milieubelastende activiteiten op bedrijfslocaties te verrichten die de beschermende functie teniet kunnen doen van de beschermende bodemlaag tussen het maaiveld en het watervoerend pakket waaruit grondwater wordt onttrokken voor de drinkwaterwinning.\n\n###### Lid 2.\n\nHet is in ieder geval verboden om binnen de boringsvrije zone de volgende milieubelastende activiteiten op bedrijfslocaties te verrichten:\n\na.  aanleggen van een bodemenergiesysteem in de bodem dieper dan 5 meter onder het maaiveld; en\nb.  uitvoeren van een lozing in de bodem op een diepte van meer dan 5 meter van koelwater, afvalwater of andere vloeistoffen, waarin schadelijke stoffen voorkomen.\n\n###### Lid 3.\n\nHet verbod, bedoeld in het eerste lid, geldt niet als de activiteit een mechanische ingreep in de bodem is die dieper dan 5 meter onder het maaiveld plaatsvindt, en:\n\na.  tijdens de ingreep geen verontreiniging van de bodem plaatsvindt;\nb.  de mate van doorlaatbaarheid van de beschermende bodemlaag is na de ingreep niet groter dan daarvoor;\nc.  er voorzieningen worden getroffen waardoor er geen schadelijke stoffen via een boorgat in de bodem kunnen komen, zowel tijdens het gebruik als bij het tijdelijk niet gebruiken van het boorgat; en\nd.  als een pompput of peilbuis buiten gebruik wordt gesteld of de werkzaamheden worden be\u00ebindigd, het ontstane boorgat of de ontgraving afdoende afsluitend wordt aangevuld en geen verontreiniging van de bodem plaatsvindt.\n\n###### Lid 4.\n\nAan het derde lid is voldaan als mechanische ingrepen worden uitgevoerd volgens de voorwaarden in bijlage VI van de Omgevingsverordening Overijssel.\n\n##### Artikel 2.8 Milieubelastende activiteiten in de boringsvrije zone Salland Diep\n\n###### Lid 1.\n\nHet is verboden om in de boringsvrije zone Salland Diep milieubelastende activiteiten op bedrijfslocaties te verrichten die de beschermende functie kunnen aantasten van de beschermende bodemlaag tussen het maaiveld en het watervoerend pakket waaruit grondwater wordt onttrokken voor de drinkwaterwinning.\n\n###### Lid 2.\n\nHet is in ieder geval verboden om in de boringsvrije zone de volgende milieubelastende activiteiten op bedrijfslocaties te verrichten;\n\na.  aanleggen van een bodemenergiesysteem in de bodem dieper dan 50 meter onder het maaiveld; en\nb.  doen van een lozing in de bodem dieper dan 50 meter van koelwater, afvalwater of andere vloeistoffen, waarin schadelijke stoffen voorkomen.\n\n###### Lid 3.\n\nHet verbod, bedoeld in het eerste lid, geldt niet als de activiteit een mechanische ingreep in de bodem is die dieper dan 50 meter onder het maaiveld plaatsvindt, en:\n\na.  tijdens de ingreep geen verontreiniging van de bodem plaatsvindt;\nb.  de mate van doorlaatbaarheid van de beschermende bodemlaag is na de ingreep niet groter dan daarvoor;\nc.  er voorzieningen worden getroffen waardoor er geen schadelijke stoffen via een boorgat in de bodem kunnen komen, zowel tijdens het gebruik als bij het tijdelijk niet gebruiken van het boorgat; en\nd.  als een pompput of peilbuis buiten gebruik wordt gesteld of de werkzaamheden worden be\u00ebindigd, het ontstane boorgat of de ontgraving afdoende afsluitend wordt aangevuld en geen verontreiniging van de bodem plaatsvindt.\n\n###### Lid 4.\n\nAan het derde lid is voldaan als mechanische ingrepen worden uitgevoerd volgens de voorwaarden in bijlage VI van de Omgevingsverordening Overijssel.\n\n### Afdeling 2.3 Bodembescherming\n\n#### Artikel 2.9 Toepassingsbereik\n\n##### Lid 1.\n\nDeze afdeling is van toepassing op activiteiten met mogelijke risico\u2019s voor de kwaliteit van het grondwater en in het bijzonder voor de kwaliteit van het grondwater in of nabij waterwingebieden en grondwaterbeschermingszones.\n\n##### Lid 2.\n\nOnder die activiteiten wordt in ieder geval verstaan:\n\na.  graven in bodem met een kwaliteit boven de interventiewaarde bodemkwaliteit als bedoeld in paragraaf 4.120 van het Besluit activiteiten leefomgeving;\nb.  saneren van de bodem als bedoeld in paragraaf 4.121 van het Besluit activiteiten leefomgeving; en\nc.  bouwen van een bodemgevoelig gebouw op een bodemgevoelige locatie als bedoeld in paragraaf 5.1.4.5.1 van het Besluit kwaliteit leefomgeving.\n\n#### Artikel 2.10 Bodemonderzoek\n\n##### Lid 1.\n\nHet is verboden om een bodemverontreinigende activiteit te verrichten, tenzij:\n\na.  naast het voorafgaand onderzoek dat op grond van paragraaf 5.2.2. van het Besluit activiteiten leefomgeving moet worden verricht, ook onderzoek is gedaan naar de kwaliteit van het grondwater en naar de gevolgen voor waterwingebieden en grondwaterbeschermingszones van de beoogde activiteit;\nb.  een nader bodemonderzoek als bedoeld in artikel 5.7d van het Besluit activiteiten leefomgeving is gedaan, als uit een voorafgaand bodemonderzoek blijkt dat de signaleringsparameter beoordeling grondwatersanering, bedoeld in artikel 4.12a van het Besluit kwaliteit leefomgeving wordt overschreden; en\nc.  een risicobeoordeling is gedaan waarbij gebruik is gemaakt van de Risicotoolbox grondwater en als dit niet beschikbaar is van Sanscrit.\n\n##### Lid 2.\n\nAls uit het onderzoek, bedoeld in het eerste lid, onder b, blijkt dat de signaleringsparameter beoordeling grondwater, als bedoeld in artikel 4.12a van het Besluit kwaliteit leefomgeving, niet wordt overschreden, dan wordt in waterwingebieden en grondwaterbeschermingszones:\n\na.  de standaard saneringsaanpak \u2018verwijderen van verontreiniging\u2019, bedoeld in artikel 4.1242 van het Besluit activiteiten leefomgeving, gehanteerd; of\nb.  de standaard saneringsaanpak \u2018afdekken\u2019, bedoeld in artikel 4.1241 van het Besluit activiteiten leefomgeving, gehanteerd, waarbij de afdeklaag bestaat uit een laag grond of baggerspecie met een minimale dikte van 1,0 meter.\n\n##### Lid 3.\n\nAls uit het onderzoek, bedoeld in het eerste lid, onder b, blijkt dat de signaleringsparameter beoordeling grondwatersanering, bedoeld in artikel 4.12a van het Besluit kwaliteit leefomgeving, wordt overschreden, en er geen risico\u2019s zijn volgens de Risicotoolbox grondwater, dan wordt in waterwingebieden en grondwaterbeschermingszones nalevering naar het grondwater zoveel mogelijk beperkt door bronverwijdering.\n\n##### Lid 4.\n\nAls uit het bodemonderzoek, bedoeld in het eerste lid, onder b, blijkt dat de signaleringsparameter beoordeling grondwatersanering, bedoeld in artikel 4.12a van het Besluit kwaliteit leefomgeving, wordt overschreden en er risico\u2019s zijn volgens de Risicotoolbox grondwater, dan wordt de beoogde activiteit alleen uitgevoerd nadat er risicogericht en kosteneffectief is gesaneerd.\n\n#### Artikel 2.11 Bronverwijdering\n\nDe bronverwijdering om de naleving te beperken, bedoeld in artikel 2.10, derde lid:\n\na.  is gericht op het verwijderen van de vaste bodem die verontreinigd is boven de interventiewaarde; en\nb.  wordt kosteneffectief uitgevoerd.\n\n#### Artikel 2.12 Procedure risicogerichte en kosteneffectieve sanering\n\n##### Lid 1.\n\nHet is verboden om zonder omgevingsvergunning een sanering als bedoeld in artikel 2.10, vierde lid, van de grond of het grondwater te verrichten, als uit het nader bodemonderzoek en de risicobeoordeling blijkt dat:\n\na.  de verontreiniging negatieve gevolgen voor de gezondheid heeft;\nb.  de verontreiniging onaanvaardbare gevolgen kan hebben voor waterwingebieden en grondwaterbeschermingszones ter bescherming van actuele drinkwaterwinningen; of\nc.  er sprake is van een onbeheersbare situatie door de aanwezigheid van een drijflaag of zaklaag of door nalevering vanuit een bodemverontreiniging in de vaste bodem naar de grondwaterpluim.\n\n##### Lid 2.\n\nDe sanering voldoet aan de volgende voorwaarden:\n\na.  de sanering wordt risicogericht en kosteneffectief worden uitgevoerd;\nb.  de sanering is gericht op een verdergaande bronaanpak van de grond en het grondwater, waarbij risico\u2019s worden weggenomen en nalevering naar het grondwater in voldoende mate wordt beperkt;\nc.  de sanering wordt verricht door een onderneming met een erkenning bodemkwaliteit voor BRL SIKB 7000;\nd.  de sanering wordt ge\u00ebvalueerd door een deskundige met een erkenning bodemkwaliteit voor de BRL SIKB 6000;\ne.  van de sanering wordt een evaluatieverslag gemaakt met aanbevelingen voor eventuele nazorgmaatregelen; en\nf.  de nazorgmaatregelen worden uitgevoerd en in stand gehouden.\n\n##### Lid 3.\n\nBij de vergunningsaanvraag voor het uitvoeren van de bodemsanering dient minimaal de volgende informatie te worden aangeleverd:\n\na.  De aard en omvang van de verontreiniging;\nb.  De risico beoordeling op basis van de risicotoolbox;\nc.  De beoogde saneringswerkzaamheden, inclusief terugsaneerwaarde grond en grondwater;\nd.  Startdatum en duur van de sanering;\ne.  Tijdige beveiligingsmaatregelen die zijn of worden genomen.\n\n##### Lid 4.\n\nMaximaal 8 weken na afronding van de saneringswerkzaamheden dient het saneringsverslag en eventueel nazorgplan te worden ingediend. Hierin dient minimaal de volgende informatie te worden aangeleverd:\n\na.  Een beschrijving van de uitgevoerde sanerende werkzaamheden;\nb.  De aanwezige restverontreiniging;\nc.  Nazorgmaatregelen die noodzakelijk zijn om de risico's van de restverontreiniging weg te nemen;\nd.  Welke nazorgmaatregelen worden uitgevoerd en in stand gehouden.\n\n#### Artikel 2.13 Afwijking in het kader van gebiedsgerichte aanpak\n\n##### Lid 1.\n\nAls een programma gebiedsgerichte aanpak grondwaterbeheer van toepassing is, kan bij maatwerkvoorschrift worden afgeweken van de aanvullende eisen voor bodemonderzoek, bedoeld in artikel 2.10, eerste lid, en de eisen die gesteld worden aan de bodemsanering, bedoeld in artikel 2.10, tweede lid, mits de activiteiten worden verricht in overeenstemming met het programma.\n\n##### Lid 2.\n\nHet programma gebiedsgerichte aanpak grondwaterbeheer is minimaal gericht op:\n\na.  het beschermen van de grondwaterkwaliteit in verhouding tot de opgaven in het gebied;\nb.  het functiegericht en kosteneffectief uitvoeren van sanering van een bodemverontreiniging in grond en grondwater voor de gebiedsaanpak, waarbij een gestage verbetering van de grondwaterkwaliteit wordt gerealiseerd; en\nc.  het zoveel mogelijk voorkomen van de risico\u2019s van verspreiding van grondwaterverontreiniging buiten het gebied, die kunnen leiden tot:\n    1.  bedreiging van beschermde gebieden en\n    2.  overschrijding van de signaleringsparameter beoordeling grondwatersanering.\n\n##### Lid 3.\n\nEen programma gebiedsgerichte aanpak grondwaterbeheer bevat in ieder geval:\n\na.  een beschrijving van de opgaven in het gebied, de ambities, doelen en duur van het programma;\nb.  het gebruik van het grondwater en de beschermde gebieden binnen en in de nabijheid van het gebied;\nc.  de type verontreinigingen in het grondwater die vallen onder de gebiedsgerichte aanpak;\nd.  de uit te voeren maatregelen van de eigen organisatie en derden, inclusief de beschikbare middelen;\ne.  de monitoring van het doelbereik van de maatregelen;\nf.  aanwijzingen voor de doorwerking in het omgevingsplan, het regionale waterprogramma en het waterbeheerprogramma;\ng.  de uitgevoerde participatie en interbestuurlijke afstemming; en\nh.  de wijze van nazorg en afronding van het programma.",
                    "document_type": "Voorbeschermingsregels",
                    "document_type_description": "",
                    "established_date": "2024-01-01T00:00:00.000Z"
                },
                {
                    "id": "/akn/nl/act/mnre1034/2023/OOWVbbLSDD3TijdelijkDeel0175",
                    "title": "Voorbeschermingsregels hyperscale datacentra",
                    "text": "# Regels\n\n## Voorrangsbepaling\n\n## Hoofdstuk 1 Algemene Bepalingen\n\n### Artikel 1.1 Begripsbepalingen\n\nIn deze regels wordt verstaan onder:\n\n**Hyperscale datacentrum**\n*het exploiteren van een rekencentrum of datacentrum, als bedoeld in artikel 3.235 van het Besluit activiteiten leefomgeving, voor zover het gaat om een bebouwd vloeroppervlakte van meer dan 10 ha en een elektrisch aansluitvermogen van 70 MW of meer.*\n*Een hyperscale datacentrum omvat ook andere activiteiten die worden verricht op dezelfde locatie en die het hyperscale datacentrum functioneel ondersteunen.*\n\n## Hoofdstuk 2 Voorbeschermingsregels hyperscale datacentra\n\n### Artikel 2.1 Verbod op activiteiten die betrekking hebben op een hyperscale datacentrum\n\n#### Lid 1.\n\nHet is verboden om een hyperscale datacentrum te bouwen of bouwwerken of gronden te gebruiken ten behoeve van een hyperscale datacentrum.\n\n#### Lid 2.\n\nHet eerste lid is niet van toepassing op een activiteit die op grond van het recht zoals dat gold voor inwerkingtreding van dit artikel rechtmatig wordt verricht of is toegestaan op grond van een omgevingsvergunning die is aangevraagd op of voor 16 februari 2022.",
                    "document_type": "Voorbeschermingsregels Omgevingsplan",
                    "document_type_description": "",
                    "established_date": "2024-01-01T00:00:00.000Z"
                },
                {
                    "id": "/akn/nl/act/pv23/2025/12_61_gm0175",
                    "title": "Voorbereidingsbesluit Raatakkercomplexen - gemeente Ommen",
                    "text": "# Regels\n\n## Voorrangsbepaling\n\n## Hoofdstuk 1 Voorbeschermingsregels\n\n### Artikel 1.1\n\nBijlage I Begripsbepalingen bevat de begripsbepalingen voor de toepassing van dit voorbereidingsbesluit.\n\n## Hoofdstuk 2 Voorbeschermingsregels vanwege de provinciale instructieregel raatakkercomplexen\n\n### Artikel 2.1 Aanwijzing Raatakkercomplexen\n\n#### Lid 1.\n\nDit hoofdstuk is van toepassing op gebieden die van grote cultuurhistorische en archeologische waarde zijn vanwege de unieke overblijfselen in het landschap van rechthoekige landbouwstructuren die stammen uit de Prehistorie (IJzertijd).\n\n#### Lid 2.\n\nDeze gebieden zijn aangewezen als raatakkercomplex en als zodanig geometrisch begrensd in Bijlage III.\n\n### Artikel 2.2 Verbod op activiteiten die raatakkercomplexen aantasten\n\n#### Lid 1.\n\nHet is verboden om op gronden die aangewezen zijn als raatakkercomplex activiteiten uit te voeren die kunnen leiden tot aantasting van de aanwezige cultuurhistorische en archeologische waarden.\n\n#### Lid 2.\n\nHet is in ieder geval verboden om door afgravingen het karakteristieke microreli\u00ebf van de raatakkers te verstoren.",
                    "document_type": "Voorbeschermingsregels",
                    "document_type_description": "",
                    "established_date": "2025-04-04T00:00:00.000Z"
                },
                {
                    "id": "/akn/nl/act/pv23/2025/12_62_gm0175",
                    "title": "Voorbereidingsbesluit Karrensporenzones - gemeente Ommen",
                    "text": "# Regels\n\n## Voorrangsbepaling\n\n## Hoofdstuk 1 Voorbeschermingsregels\n\n### Artikel 1.1\n\nBijlage I Begripsbepalingen bevat de begripsbepalingen voor de toepassing van dit voorbereidingsbesluit.\n\n## Hoofdstuk 2 Voorbeschermingsregels vanwege de provinciale instructieregel Karrensporenzones\n\n### Artikel 2.1 Aanwijzing Karrensporenzones\n\n#### Lid 1.\n\nDit hoofdstuk is van toepassing op gebieden die van grote cultuurhistorische waarde zijn vanwege de unieke overblijfselen in de onverharde ondergrond van eeuwenoude handelssporen.\n\n#### Lid 2.\n\nDeze gebieden zijn aangewezen als karrensporenzones en als zodanig geometrisch begrensd in Bijlage III.\n\n### Artikel 2.2 Verbod op activiteiten die karrensporenbundels aantasten\n\n#### Lid 1.\n\nHet is verboden om op gronden die zijn aangewezen als karrensporenzones activiteiten uit te voeren die kunnen leiden tot aantasting van de aanwezige cultuurhistorische waarden.\n\n#### Lid 2.\n\nHet is in ieder geval verboden om door afgravingen het karakteristieke microreli\u00ebf van de karrensporenbundels te verstoren.",
                    "document_type": "Voorbeschermingsregels",
                    "document_type_description": "",
                    "established_date": "2025-04-04T00:00:00.000Z"
                }
            ],
            "document_type": "Omgevingsplan",
            "document_type_description": "Het omgevingsplan bevat de regels van de gemeente over de fysieke leefomgeving. Tot uiterlijk 31-12-2031 maken de nog geldende bestemmingsplannen, inpassingsplannen, wijzigingsplannen, uitwerkingsplannen, beheersverordeningen, exploitatieplannen en voorbereidingsbesluiten deel uit van het omgevingsplan. Daarom moet u ook deze instrumenten raadplegen als ze nog op uw locatie van toepassing zijn.",
            "established_date": "2025-11-24"
        },
        {
            "id": "NL.IMRO.0175.windmolensBP001-va01",
            "title": "Parapluplan kleine windmolens",
            "text": "# Regels\n\n## Hoofdstuk 1 Inleidende regels\n\n### Artikel 1 Begrippen\n\nIn deze regels wordt verstaan onder:\n\n#### 1.1 plan\n\nhet bestemmingsplan \"Parapluplan kleine windmolens\" met identificatienummer NL.IMRO.0175.windmolensBP001-va01 van de gemeente Ommen;\n\n#### 1.2 bestemmingsplan\n\nde geometrisch bepaalde planobjecten met de bijbehorende regels en de daarbij behorende bijlagen;\n\n#### 1.3 aanduiding\n\neen geometrisch bepaald vlak of figuur, waarmee gronden zijn aangeduid, waar ingevolge de regels regels worden gesteld ten aanzien van het gebruik en/of het bebouwen van deze gronden;\n\n#### 1.4 aanduidingsgrens\n\nde grens van een aanduiding indien het een vlak betreft;\n\n#### 1.5 bebouwing\n\n\u00e9\u00e9n of meer gebouwen en/of bouwwerken geen gebouwen zijnde;\n\n#### 1.6 bestemmingsgrens\n\nde grens van een bestemmingsvlak;\n\n#### 1.7 bestemmingsvlak\n\neen geometrisch bepaald vlak met eenzelfde bestemming;\n\n#### 1.8 bestaand bouwwerk\n\n*   legale bouwwerken die bestaan ten tijde van de terinzagelegging van dit plan;\n*   bouwwerken die kunnen worden gebouwd krachtens een omgevingsvergunning waarvoor de aanvraag is ingediend voor de terinzagelegging van het ontwerp van dit plan;\n\n#### 1.9 beschermd dorpsgezicht\n\neen beschermd stads- of dorpsgezicht is een gebied in een stad of dorp met een bijzonder cultuurhistorisch karakter. De bescherming is bedoeld om de cultuurhistorische identiteit van een gebied te behouden en in te zetten bij ontwikkelingen. Op dit moment zijn er in Nederland 472 van deze beschermde gebieden;\n\n#### 1.10 bouwen\n\nhet plaatsen, het geheel of gedeeltelijk oprichten, vernieuwen of veranderen en het vergroten van een bouwwerk, alsmede het geheel of gedeeltelijk oprichten, vernieuwen of veranderen van een standplaats;\n\n#### 1.11 bouwgrens\n\nde grens van een bouwvlak;\n\n#### 1.12 bouwperceel\n\neen aaneengesloten stuk grond, waarop ingevolge de regels een zelfstandige, bij elkaar behorende bebouwing is toegelaten;\n\n#### 1.13 bouwperceelgrens\n\nde grens van een bouwperceel;\n\n#### 1.14 bouwvlak\n\neen geometrisch bepaald vlak, waarmee gronden zijn aangeduid, waar ingevolge de regels bepaalde gebouwen en bouwwerken geen gebouwen zijnde zijn toegelaten;\n\n#### 1.15 bouwwerk\n\nelke constructie van enige omvang van hout, steen, metaal of ander materiaal, die hetzij direct hetzij indirect met de grond is verbonden, hetzij direct of indirect steun vindt in of op de grond bedoelt om ter plaatse te functioneren;\n\n#### 1.16 commerci\u00eble doeleinden\n\nhieronder wordt verstaan dat de energieopbrengsten van de windmolen(s) primair zijn bestemd voor de verkoop van deze opgewekte energie. Teruglevering aan het net net bij overproductie of levering van opgewekte energie aan omwonenden in het kader van een postcoderoos vallen niet onder commerci\u00eble doeleinden.\n\n#### 1.17 dak\n\niedere bovenbe\u00ebindiging van een gebouw;\n\n#### 1.18 eigen energieverbruik\n\nde gemiddelde hoeveelheid energie die de aanvrager per jaar verbruikt;\n\n#### 1.19 erfinrichtingsplan\n\neen plan dat beschrijft op welke wijze het erf landschappelijk gezien is ingepast in zijn omgeving, hoe de sterke gebiedskenmerken worden doorvertaald in de inrichting van het erf en hoe de nieuwe ontwikkeling op het erf en waar nodig compenserende maatregelen elders, bijdragen aan het versterken van de ruimtelijke kwaliteit in de omgeving;\n\n#### 1.20 gebouw\n\nelk bouwwerk, dat een voor mensen toegankelijke, overdekte, geheel of gedeeltelijk met wanden omsloten ruimte vormt;\n\n#### 1.21 HAT-type windmolen\n\nde horizontale as turbines zijn \u2018traditionele\u2019 windturbines met twee, drie of meer wieken bevestigd aan een horizontale as. Bij Horizontale As Turbines (HAT-type) ligt de as evenwijdig aan de richting van de wind, terwijl de wieken loodrecht op de richting van de wind staan**;**\n\n#### 1.22 kleine windmolen\n\nkleine windmolens zijn turbines met een tiphoogte tot maximaal 25 meter en een relatief klein vermogen. In dit paraplubestemmingsplan zijn deze bedoeld om te plaatsen in het buitengebied van de gemeente Ommen , maar deze windmolens kunnen in principe op iedere locatie geplaatst worden. Zo kunnen mensen (deels) in hun eigen energiebehoefte voorzien;\n\n#### 1.23 landschapsinpassingsplan\n\nde aanvraag voor een kleinschalige windturbine gaat vergezeld van een landschappelijk inpassingsplan. Het landschappelijk inpassingsplan bevat in ieder geval een motivering waaruit in voldoende mate blijkt dat de beoogde windturbine op zorgvuldige wijze wordt ingepast in het erfensemble en omliggende landschap door het toepassen van inheemse beplanting en/of de toevoeging van gebiedseigen landschapselementen. Bij de aanvraag dient een situatietekening te worden toegevoegd met maatvoeringen inclusief de hoogte van de gebouwen, alsmede een beplantingsplan (indien van toepassing);\n\n#### 1.24 maaiveld\n\nde bovenkant van het terrein dat een gebouw/bouwwerk omgeeft, met dien verstande dat waar sprake is van een hellend of ongelijk maaiveld onder het 'aangrenzende maaiveld' wordt verstaan het maaiveld dat grenst aan de voorgevel van een gebouw;\n\n#### 1.25 Natuur Netwerk Nederland (NNN)\n\nhet Natuurnetwerk Nederland betreffende het Nederlands netwerk van bestaande en nieuw aan te leggen natuurgebieden. Het Europees netwerk van beschermde natuurgebieden, Natura 2000, is onderdeel van het NNN;\n\n#### 1.26 Natura 2000-gebieden\n\nNatura 2000 betreft het Europees netwerk van beschermde natuurgebieden. In deze Natura 2000-gebieden worden bepaalde dieren, planten en hun natuurlijke leefomgeving beschermd om de biodiversiteit (soortenrijkdom) te behouden. In 1979 is de Vogelrichtlijn opgesteld en in 1992 de Habitatrichtlijn. Deze richtlijnen bestaan uit twee delen: soortenbescherming en gebiedsbescherming. Alle EU-lidstaten wijzen beschermde gebieden aan voor specifieke (leefgebieden van) (vogel-)soorten. De onder beide richtlijnen aangewezen beschermde gebieden vormen het Natura 2000-netwerk;\n\n#### 1.27 postcode-roos-regeling\n\nmiddels deze regelig kunnen particulieren en MKB'ers alsnog investeren in duurzaam en dichtbij opgewekte energie via een door hen zelf opgerichte energieco\u00f6peratie, en daarmee financieel voordeel krijgen bij verrekening met de energiebelasting. Deze regeling wordt ook wel de Postcoderoosregeling genoemd omdat deelnemers aan zo\u2019n co\u00f6peratie of project in aangrenzende postcodes moeten wonen;\n\n#### 1.28 rotordiameter\n\nde diameter van de cirkel die door de tip (het uiteinde) van een rotorblad (wiek) wordt beschreven;\n\n#### 1.29 ruimtelijke plannen\n\nbestemmingsplannen, (parti\u00eble) herzieningen van bestemmingsplannen, wijzigingsplannen en uitwerkingsplannen;\n\n#### 1.30 ruimtelijk kwaliteitsplan\n\neen plan dat beschrijft op welke wijze het erf landschappelijk gezien is ingepast in zijn omgeving, hoe de sterke gebiedskenmerken worden doorvertaald in de inrichting van het erf en hoe de nieuwe ontwikkeling op het erf en waar nodig compenserende maatregelen elders, bijdragen aan het versterken van de ruimtelijke kwaliteit in de omgeving;\n\n#### 1.31 VAT-type windmolen\n\nbij Verticale As Turbines (VAT-type) staat de as loodrecht op de richting van de wind, terwijl de wieken/ bladen evenwijdig aan de as zijn bevestigd. Deze turbines vangen de wind die loodrecht op de wieken komt, ongeacht de richting. Bijzondere horizontale as-turbines zonder wieken vallen hier ook;\n\n#### 1.32 windmolen\n\neen windmolen zet de energie van de wind om in een draaiende beweging, die door een generator wordt gebruikt om elektriciteit op te wekken;\n\n#### 1.33 verkeersader\n\nbelangrijke doorgaande provinciale- of rijksweg;\n\n#### 1.34 vaste bouwwerken, geen gebouwen of overkappingen zijnde\n\nmet de grond of met een gevel verankerde bouwwerken, geen gebouwen zijnde met een permanent of daarmee vergelijkbaar karakter;\n\n#### 1.35 zoekgebied\n\nhet gebied zoals aangeduid binnen het geldende bestemmingsplan, dat groter is dan het bouwperceel, en waarbinnen de bebouwing voor het betreffende agrarische bedrijf moet worden opgericht.\n\n### Artikel 2 Wijze van meten\n\nBij toepassing van deze regels wordt als volgt gemeten:\n\n#### 2.1 de (bouw)hoogte van een bouwwerk\n\nwordt gemeten vanaf het peil tot aan het hoogste punt van een gebouw of van een bouwwerk, geen gebouw zijnde, met uitzondering van ondergeschikte bouwonderdelen, zoals schoorstenen, antennes, en naar de aard daarmee gelijk te stellen bouwonderdelen;\n\n#### 2.2 de ashoogte van een windmolen\n\nwordt gemeten vanaf het peil tot aan de (wieken)as van de windmolen;\n\n#### 2.3 de rotordiameter\n\nde diameter van de cirkel die door de tip (het uiteinde) van een rotorblad (wiek) wordt beschreven;\n\n#### 2.4 maximale bouwhoogte fundering\n\nvanaf het peil tot aan de bovenkant van de fundering;\n\n#### 2.5 tiphoogte of bouwhoogte van de windmolen\n\nvanaf het peil tot aan het hoogste punt van de verticaal staande wiek van de molen;\n\n#### 2.6 peil\n\na.  voor een bouwwerk op een perceel, waarvan de hoofdtoegang tot het perceel direct aan de weg grenst: de hoogte van de weg ter plaatse van die hoofdtoegang;\nb.  voor een bouwwerk op een perceel, waarvan de hoofdtoegang tot het perceel niet direct aan de weg grenst: de hoogte van het terrein ter hoogte van die hoofdtoegang bij voltooiing van de bouw;\nc.  als in of op het water wordt gebouwd: het gemiddelde waterniveau gedurende een jaar ten opzichte van NAP; tevens de waterstand die zoveel mogelijk wordt gehandhaafd en die wordt vastgelegd in een peilbesluit.\n\n### Artikel 3 Toepassingsregel\n\nDe regels in dit bestemmingsplan gelden ter aanvulling op alle vastgestelde ruimtelijke plannen op het grondgebied van de gemeente Ommen. Voor het overige geldt dat de regels van deze ruimtelijke plannen en verleende omgevingsvergunningen van overeenkomstige toepassing blijven.\n\n## Hoofdstuk 2 Algemene regels\n\n### Artikel 4 Anti-dubbeltelregel\n\nGrond die eenmaal in aanmerking is genomen bij het toestaan van een bouwplan waaraan uitvoering is gegeven of alsnog kan worden gegeven, blijft bij de beoordeling van latere bouwplannen buiten beschouwing.\n\n### Artikel 5 Algemene bouwregels\n\n#### 5.1 Toestaan van kleine windmolens\n\nHet bouwen van maximaal twee windmolens bij een agrarisch bedrijf is toegestaan, mits deze voldoen aan de volgende voorwaarden:\n\na.  de molen, dan wel molens, dienen te worden gebouwd binnen bouwvlak, dan wel binnen een zone van 25 meter vanaf het bouwvlak, tenzij het gaat om een v\u00f3\u00f3r vaststelling van dit parapluplan (al dan niet met een tijdelijk karakter) vergunde molen die reeds op grotere afstand is geplaatst (in welk geval die afstand als maximum geldt);\nb.  de tiphoogte van een windmolen bedraagt niet meer dan 25 m, tenzij het gaat om een v\u00f3\u00f3r vaststelling van dit parapluplan vergunde molen met een hogere tiphoogte (in welk geval die hoogte als maximum geldt);\nc.  de betreffende gronden waarop de molen, dan wel molens, worden gebouwd dienen de bestemmingen 'Agrarische doeleinden' of 'Agrarisch aanverwante doeleinden' te hebben;\nd.  per (agrarisch) bedrijf/bouwvlak zijn ten hoogste twee windmolens toegestaan;\ne.  het bouwplan van de windmolen(s) wordt vergezeld met een nadere onderbouwing waaruit blijkt dat de gekozen situering van de molen(s), gelet op landschappelijke, cultuurhistorische waarden, de bedrijfsvoering op het perceel en de situatie omtrent windvang, de meest wenselijke locatie is.\n\n#### 5.2 Nadere voorwaarden\n\nBij het bouwen van maximaal twee windmolens bij een agrarisch bedrijf dient daarnaast te worden voldaan aan de volgende voorwaarden:\n\na.  windmolens zijn niet toegestaan in gebieden die voorzien zijn van de gebiedsbestemmingen 'Rivier(oevers) met natuurwaarden' en 'Natuurgebied met recreatieve waarden' of onderdeel uitmaken van een beschermd gebied (Natura 2000-gebieden, Natuurnetwerk Nederland, beschermd dorpsgezichten/of historische buitenplaatsen), zoals weergegeven in [Bijlage 1](https://www.ruimtelijkeplannen.nl/documents/NL.IMRO.0175.windmolensBP001-va01/b_NL.IMRO.0175.windmolensBP001-va01_rb1.pdf);\nb.  de afstand tussen de windmolen en woningen van derden of andere gebouwen van derden waar mensen permanent verblijven, dan wel de meest nabijgelegen gevoelig bestemming, bedraagt minimaal 4 maal de ashoogte van de windmolen;\nc.  de afstand van een kleine windmolen tot bovengrondse hoogspanningsinfrastructuur bedraagt niet minder dan de maximale werpafstand bij twee maal nominaal toerental van de turbine, tenzij de netbeheerder instemt met een kortere afstand. De afstand van een kleine windturbine tot ondergrondse hoogspanningsinfrastructuur bedraagt ten minste 20 meter;\nd.  de windmolen dient, inclusief overhangende wieken, volledig op eigen terrein gebouwd te worden;\ne.  er dient 5 meter afstand gehouden te worden tot primaire en secundaire watergangen. Indien onduidelijkheid bestaat over de kwalificering van een watergang, dan dient het betreffende waterschap hierover te worden benaderd. Eveneens dient bij situering van windmolens in de dubbelbestemming \u2018Waterstaatsdoeleinden\u2019 hierover advies te worden ingewonnen bij het desbetreffende Waterschap.\n\n### Artikel 6 Algemene gebruiksregels\n\n#### 6.1 Nadere eisen\n\nHet bevoegd gezag kan ten behoeve van de windmolens als bedoeld in Artikel 5 nadere eisen stellen aan de plaats, omvang en gebruik van de windmolen ten behoeve van:\n\n1.  het voorkomen van onevenredige afbreuk van de gebruiksmogelijkheden van aangrenzende gronden en bouwwerken;\n2.  het voorkomen van onevenredige aantasting van het woon- en leefklimaat van aangrenzende gronden;\n3.  een zorgvuldige landschappelijke inpassing voor zover aanwezige cultuurhistorische, natuur- en landschapswaarden niet in onevenredige mate worden geschaad.\n\n#### 6.2 Randvoorwaarden wet- en regelgeving\n\nWindmolens moeten aan alle relevante wet- en regelgeving voldoen, waarbij in ieder geval geldt dat de windmolen voldoet aan:\n\na.  de eisen van het Activiteitenbesluit milieubeheer en de Activiteitenregeling milieubeheer en de eisen van het Besluit activiteiten leefomgeving, rekening houdend met eventuele toekomstige wetswijzigingen op dit gebied;\nb.  de regels van de Wet natuurbescherming en de daaruit volgende voorwaarden.\n\n#### 6.3 Overige randvoorwaarden\n\nVoor het gebruik van de windmolen(s) gelden, naast de randvoorwaarden uit 6.2, ook de volgende regels:\n\n1.  de energieopwekking van de windmolen(s) is niet bestemd voor commerci\u00eble doeleinden maar enkel ten behoeve van de bestemming waar de windmolen bij wordt gebouwd;\n2.  het college van burgemeester en wethouders wijst een verzoek om een omgevingsvergunning voor een windmolen af indien voor een of meer belanghebbenden een toewijzing van de omgevingsvergunning wegens bijzondere omstandigheden onevenredig zou zijn in verhouding tot de met het parapluplan te dienen doel.\n\n### Artikel 7 Algemene afwijkingsregels\n\n#### 7.1 Afwijkingsmogelijkheden\n\nMet een omgevingsvergunning kan worden afgeweken van:\n\na.  het bepaalde in lid 5.1 sub a, voor het toestaan van een of meerdere windmolens buiten het bouwvlak maar wel binnen een zone van 100 m vanaf de grens van het bouwvlak, waarbij er geen sprake mag zijn van onevenredige aantasting van de landschappelijke en/of cultuurhistorische waarden;\nb.  het bepaalde in lid 5.1 sub b, voor het toestaan van een windmolen met een ashoogte van 25 meter, met dien verstande dat aangetoond wordt dat deze hoogte noodzakelijk is voor de opwek van het eigen energieverbruik (dan wel lokale energiegebruik op basis van bijvoorbeeld een postcoderoos). Aangetoond dient te worden dat er bijvoorbeeld obstructies zijn die de lagere luchtstromen belemmeren zoals bomen of bebouwing;\nc.  het bepaalde in lid 5.1 sub c voor het toestaan van \u00e9\u00e9n of twee windmolens binnen bouwvlakken van bestemmingen anders dan de in dit lid genoemde bestemmingen;\nd.  het bepaalde in lid 5.1 sub d voor het toestaan van meerdere windmolens ter plaatse, indien sprake is van een grotere energiebehoefte, mits voldaan wordt aan 5.2 en rekening gehouden wordt met 6.1. Hierbij dient eerst te worden beoordeeld of hierin kan worden voorzien middels zonne-energie. Indien het plaatsen van gebouwgebonden zonnepanelen niet mogelijk, wenselijk of rendabel is, dan wel onvoldoende toereikend is om te kunnen voorzien in de aanvullende energiebehoefte, kan medewerking worden verleend aan het plaatsen van meer dan twee windmolens ;\ne.  het bepaalde in lid 5.1 sub c en d voor het toestaan van meer dan twee windmolens ter plaatse, indien sprake is van een zogenaamde 'postcode-roos-regeling';\nf.  het bepaalde in lid 5.2 sub a voor het toestaan van windmolens binnen de gebieden 'Rivier(oevers) met natuurwaarden', 'Natuurgebied met recreatieve waarden' en beschermd dorpsgezicht mits een positief advies van de landschapsdeskundige van de gemeente Ommen is verkregen;\ng.  het bepaalde in lid 5.2 sub b, voor het toestaan van een kleinere afstand van minder dan 4 maal de ashoogte van de windmolen tussen de windmolen en woningen van derden of andere gebouwen van derden waar mensen permanent verblijven, dan wel de meest nabijgelegen gevoelig bestemming, met dien verstande dat aangetoond wordt dat van slagschaduw of geluidshinder geen sprake is of deze schaduw of geluidshinder zo kan worden beperkt dat van hinder in alle redelijkheid geen sprake meer is;\nh.  het bepaalde in lid 5.2 lid d, voor het toestaan van een molen op kortere afstand tot onder- en/of bovengrondse hoogspanningsinfrastructuur mits hiervoor voorafgaand aan vergunningverlening een positief advies van de beheerder van het betreffende hoogspanningsnet is verkregen.\n\n#### 7.2 Afwegingskader\n\na.  Als voorwaarde voor het verlenen van de genoemde omgevingsvergunning in lid 7.1 geldt dat:\n    1.  voorafgaand aan een aanvraag omgevingsvergunning dient participatie plaats te hebben gevonden;\n    2.  er een planschadeovereenkomst met de gemeente Ommen dient gesloten te worden;\n    3.  de milieutechnische uitvoerbaarheid en toelaatbaarheid dient te worden aangetoond;\n    4.  uit een erfinrichtingsplan dient te blijken dat er sprake is van een goede landschappelijke inpassing en een goede ruimtelijke kwaliteit in verhouding tot de bebouwing en het landschap en dit moet zijn bevestigd in een positief advies van de landschapsdeskundige;\n    5.  aangetoond dient te worden dat geen belemmeringen ontstaan wat betreft de verkeersveiligheid op omliggende verkeersaders;\nb.  Bij de toepassing van lid 7.1 dient mede betrokken te worden de mate waarin de belangen van de gebruikers en/of eigenaren van de aangrenzende gronden en/of nabijgelegen functies en waarden worden geschaad, de waarborging van de ruimtelijke uitstraling van de bestemming en de landschappelijke inpassing alsmede de verkeersveiligheid.\nc.  Indien de onder b genoemde belangen onevenredig worden geschaad wordt aan de in 7.1 genoemde afwijkingsmogelijkheden geen toepassing gegeven.\n\n## Hoofdstuk 3 Overgangs- en slotregels\n\n### Artikel 8 Overgangsrecht\n\n#### 8.1 Overgangsrecht bouwwerken\n\na.  een bouwwerk dat op het tijdstip van inwerkingtreding van het bestemmingsplan aanwezig of in uitvoering is, dan wel gebouwd kan worden krachtens een omgevingsvergunning, en afwijkt van het plan, mag, mits deze afwijking naar aard en omvang niet wordt vergroot:\n    1.  gedeeltelijk worden vernieuwd of veranderd;\n    2.  na het teniet gaan ten gevolge van een calamiteit geheeld worden vernieuwd of veranderd, mits de aanvraag van de omgevingsvergunning wordt gedaan binnen twee jaar na de dag waarop het bouwwerk is teniet gegaan.\nb.  het bevoegd gezag kan eenmalig bij een omgevingsvergunning afwijken van het eerste lid voor het vergroten van de inhoud van een bouwwerk als bedoeld in het eerste lid met maximaal 10%.\nc.  het eerste lid is niet van toepassing op bouwwerken die weliswaar bestaan op het tijdstip van inwerkingtreding van het plan, maar zijn gebouwd in strijd met het daarvoor geldende plan, daaronder begrepen de overgangsbepaling van het plan.\n\n#### 8.2 Overgangsrecht gebruik\n\na.  het gebruik van grond en bouwwerken dat bestond op het tijdstip van inwerkingtreding van het bestemmingsplan en hiermee in strijd is, mag worden voortgezet.\nb.  het is verboden het met het bestemmingsplan strijdige gebruik, bedoeld in het eerste lid, te veranderen of te laten veranderen in een ander met dat plan strijdig gebruik, tenzij door deze verandering de afwijking naar aard en omvang word verkleind.\nc.  indien het gebruik, bedoeld in het eerste lid, na de inwerkingtreding van het plan voor een periode langer dan een jaar wordt onderbroken, is het verboden dit gebruik daarna te hervatten of te laten hervatten.\nd.  het eerste lid is niet van toepassing op het gebruik dat reeds in strijd was met het voorheen geldende bestemmingplan, daaronder begrepen de overgangsbepalingen van dat plan.\n\n### Artikel 9 Slotregel\n\nDeze regels worden aangehaald als:\n\nRegels van het bestemmingsplan 'Parapluplan kleine windmolens' van de gemeente Ommen.",
            "temporaryParts": [],
            "document_type": "Bestemmingsplan",
            "document_type_description": "Het bestemmingsplan maakt tijdelijk onderdeel uit van het omgevingsplan van de gemeente en bevat voor een deel van het grondgebied een deel van de regels over de fysieke leefomgeving.",
            "established_date": "2022-09-29"
        },
        {
            "id": "NL.IMRO.0175.ParkerenBP001-VG01",
            "title": "Facetherziening parkeren Ommen",
            "text": "# Regels\n\n## Hoofdstuk 1 Inleidende regels\n\n### Artikel 1 Begrippen\n\n#### 1.1 plan\n\nhet bestemmingsplan Facetherziening parkeren Ommen met identificatienummer NL.IMRO.0175.ParkerenBP001-VG01 van de gemeente Ommen met de ondergrond van 17 november 2017;\n\n#### 1.2 bestemmingsplan\n\nde geometrisch bepaalde planobjecten met de bijbehorende regels;\n\n#### 1.3 vigerende bestemmingsplannen\n\nalle binnen de gemeente Ommen op het moment van vaststelling van dit bestemmingsplan vigerende bestemmingsplannen, wijzigingsplannen en uitwerkingsplannen.\n\n### Artikel 2 Reikwijdte\n\n#### 2.1 Herziening regels\n\nDe regels van de vigerende bestemmingsplannen worden gewijzigd in die zin dat:\n\na.  voor zover aanwezig, alle regels die betrekking hebben op het parkeren worden verwijderd;\nb.  de regels zoals opgenomen in dit bestemmingsplan worden toegevoegd.\n\n#### 2.2 Van toepassing verklaring\n\nDe Facetherziening parkeren Ommen met identificatienummer NL.IMRO.0175.ParkerenBP001-VG01 is op het gehele grondgebied van de gemeente Ommen van toepassing.\n\n## Hoofdstuk 2 Algemene regels\n\n### Artikel 3 Algemene gebruiksregels\n\n#### 3.1 Parkeergelegenheid en laad- en losmogelijkheid\n\na.  Bij het beoordelen van een aanvraag omgevingsvergunning voor gebruik, bouwen of afwijken dient, indien de omvang of de bestemming van een gebouw en/of het terrein daartoe aanleiding geeft, ten behoeve van het parkeren of stallen van auto's, motorfietsen, fietsen, of andere voertuigen, op eigen terrein in voldoende mate ruimte zijn aangebracht op of onder het gebouw, en/of op of onder het onbebouwde terrein dat bij dat gebouw of terrein behoort. Deze ruimte mag niet overbemeten zijn, gelet op het gebruik of de bewoning van het gebouw, waarbij rekening moet worden gehouden met de eventuele bereikbaarheid per openbaar vervoer. De parkeergelegenheid bij het beoordelen van een aanvraag omgevingsvergunning voor gebruik, bouwen of afwijken wordt bepaald aan de hand van de \"Parkeernormennota Ommen\" of later door het college van burgemeester en wethouders vast te stellen vervangende beleidsregel(s).\nb.  De onder a bedoelde ruimte voor het parkeren van auto's moet afmetingen hebben die zijn afgestemd op gangbare auto's. Aan deze eis wordt voldaan door vast te houden aan de richtlijnen en maatvoering conform de \"Parkeernormennota Ommen\" of later door het college van burgemeester en wethouders vast te stellen vervangende beleidsregel(s).\nc.  Indien de bestemming van een gebouw of het terrein aanleiding geeft tot een te verwachten behoefte aan ruimte voor het laden of lossen van goederen, moet in deze behoefte in voldoende mate zijn voorzien aan, in of onder dat gebouw, dan wel op of onder het onbebouwde terrein dat bij dat gebouw behoort.\nd.  Het bevoegd gezag kan afwijken van het bepaalde onder a en c:\n    1.  indien het voldoen aan die bepalingen op overwegende bezwaren stuit; en\n    2.  voor zover op andere redelijke wijze in de nodige parkeer- of stallingsruimte, dan wel laad- of losruimte wordt voorzien.\ne.  Ruimte(n) voor het bepaalde onder a en c dient, voor zover de aanwezigheid van deze ruimten krachtens deze regels nodig is, beschikbaar te blijven. Ander gebruik wordt aangemerkt als strijdig gebruik met de bestemming.\n\n## Hoofdstuk 3 Overgangs- en slotregels\n\n### Artikel 4 Overgangsrecht\n\n#### 4.1 Overgangsrecht bouwwerken\n\na.  Een bouwwerk dat op het tijdstip van inwerkingtreding van het bestemmingsplan aanwezig of in uitvoering is, dan wel gebouwd kan worden krachtens een omgevingsvergunning voor het bouwen, en afwijkt van het plan, mag, mits deze afwijking naar aard en omvang niet wordt vergroot,\n    1.  gedeeltelijk worden vernieuwd of veranderd;\n    2.  na het teniet gaan ten gevolge van een calamiteit geheel worden vernieuwd of veranderd, mits de aanvraag van de omgevingsvergunning voor het bouwen wordt gedaan binnen twee jaar na de dag waarop het bouwwerk is teniet gegaan.\nb.  Het bevoegd gezag kan eenmalig in afwijking van lid 4.1 sub a een omgevingsvergunning verlenen voor het vergroten van de inhoud van een bouwwerk als bedoeld in het eerste lid met maximaal 10%.\nc.  Lid 4.1 sub a is niet van toepassing op bouwwerken die weliswaar bestaan op het tijdstip van inwerkingtreding van het plan, maar zijn gebouwd zonder vergunning en in strijd met het daarvoor geldende plan, daaronder begrepen de overgangsbepaling van dat plan.\n\n#### 4.2 Overgangsrecht gebruik\n\na.  Het gebruik van grond en bouwwerken dat bestond op het tijdstip van inwerkingtreding van het bestemmingsplan en hiermee in strijd is, mag worden voortgezet.\nb.  Het is verboden het met het bestemmingsplan strijdige gebruik, bedoeld in lid 4.2 sub a, te veranderen of te laten veranderen in een ander met dat plan strijdig gebruik, tenzij door deze verandering de afwijking naar aard en omvang wordt verkleind.\nc.  Indien het gebruik, bedoeld in het lid 4.2 sub a, na het tijdstip van inwerkingtreding van het plan voor een periode langer dan een jaar wordt onderbroken, is het verboden dit gebruik daarna te hervatten of te laten hervatten.\nd.  Lid 4.2 sub a is niet van toepassing op het gebruik dat reeds in strijd was met het voorheen geldende bestemmingsplan, daaronder begrepen de overgangsbepalingen van dat plan.\n\n### Artikel 5 Slotregel\n\n#### 5.1 Citeertitel\n\nDeze regels worden aangehaald als:\n\nRegels van het bestemmingsplan Facetherziening parkeren Ommen.",
            "temporaryParts": [],
            "document_type": "Bestemmingsplan",
            "document_type_description": "Het bestemmingsplan maakt tijdelijk onderdeel uit van het omgevingsplan van de gemeente en bevat voor een deel van het grondgebied een deel van de regels over de fysieke leefomgeving.",
            "established_date": "2018-07-19"
        },
        {
            "id": "NL.IMRO.0175.wonen201200001-va01",
            "title": "Wonen Ommen",
            "text": "# Regels\n\n## hoofdstuk 1 Inleidende regels\n\n### artikel 1 Begrippen\n\n#### 1.1 bestemmingsplan\n\nde geometrisch bepaalde planobjecten als vervat in het GML-bestand NL.IMRO.0175.wonen201200001-va01 met de bijbehorende regels (en eventuele bijlagen);\n\n#### 1.2 plan\n\nhet bestemmingsplan \"Wonen Ommen\" van de gemeente Ommen;\n\n#### 1.3 de verbeelding\n\nde analoge en digitale voorstelling van de in het plan opgenomen digitale ruimtelijk informatie met nummer NL.IMRO.0175.wonen201200001-va01;\n\n#### 1.4 aan- en uitbouw\n\neen onderdeel van een hoofdgebouw dat in ruimtelijk opzicht ondergeschikt is aan de hoofdvorm;\n\n#### 1.5 aanduiding\n\neen geometrisch bepaald vlak of figuur, waarmee gronden zijn aangeduid, waar ingevolge de regels regels worden gesteld ten aanzien van het gebruik en/of het bebouwen van deze gronden;\n\n#### 1.6 aanduidingsgrens\n\nde grens van een aanduiding indien het een vlak betreft;\n\n#### 1.7 aan huis gebonden beroep of vrij beroep\n\neen (para)medisch, juridisch, administratie, therapeutisch, ontwerptechnisch, adviesgevend of daarmee gelijk te stellen dienstverlenend beroep, dat in een woning wordt uitgeoefend, waarbij de woning in overwegende mate haar woonfunctie behoudt en dat een ruimtelijke uitwerking of uitstraling heeft, die met de woonfunctie in overeenstemming is;\n\n#### 1.8 afwijking van de bouwregels en/of van de gebruiksregels\n\neen afwijking als bedoeld in artikel 3.6, eerste lid, onder c van de Wet ruimtelijke ordening;\n\n#### 1.9 ander-werk\n\neen werk, geen bouwwerk zijnde, of een werkzaamheid;\n\n#### 1.10 bebouwing\n\n\u00e9\u00e9n of meer gebouwen en/of bouwwerken geen gebouwen zijnde;\n\n#### 1.11 bebouwingspercentage\n\neen in het bestemmingsplan aangegeven percentage, dat de grootte van het deel van een terrein aangeeft dat maximaal mag worden bebouwd;\n\n#### 1.12 bed & breakfast\n\nhet tegen betaling aanbieden van toeristisch en kortdurend verblijf en ontbijt. Bed en breakfast is alleen toegestaan in de woning. Onder bed- en breakfast wordt niet verstaan overnachting, noodzakelijk in verband met het verrichten van tijdelijke of seizoengebonden werkzaamheden en/of arbeid; het deel van de woning dat wordt gebruikt voor bed en breakfast bedraagt maximaal 30% van het gebruiksoppervlak van de woning. Gasten parkeren op het bij de woning behorende eigen terrein;\n\n#### 1.13 bedrijf\n\neen inrichting of instelling gericht op het bedrijfsmatig voortbrengen, vervaardigen, bewerken, opslaan, installeren en/of herstellen van goederen dan wel het bedrijfsmatig verlenen van diensten, aan huis gebonden beroepen daaronder niet begrepen;\n\n#### 1.14 bedrijfswoning\n\neen woning in of bij een gebouw of op een terrein, kennelijk slechts bedoeld voor (het huishouden van) een persoon, van wie de huisvesting daar, gelet op de bestemming van het gebouw of het terrein, noodzakelijk is;\n\n#### 1.15 beperkt kwetsbaar object\n\na.  verspreid liggende woningen van derden met een dichtheid van maximaal twee woningen per hectare, dienst- en bedrijfswoningen van derden, sporthallen, zwembaden en speeltuinen;\nb.  kantoorgebouwen, hotels en restaurants, winkels en bedrijfsgebouwen, voor zover zij niet onder de definitie voor kwetsbare objecten, onder c, vallen;\nc.  sport- en kampeerterreinen en terreinen bestemd voor recreatieve doeleinden, voor zover zij niet onder de definitie voor kwetsbare objecten, onder d, vallen;\nd.  objecten die met de onder a en b genoemde gelijkgesteld kunnen worden uit hoofde van de gemiddelde tijd per dag gedurende welke personen daar verblijven, het aantal personen dat daarin doorgaans aanwezig is en de mogelijkheden voor zelfredzaamheid bij een ongeval, voor zover die objecten geen kwetsbare objecten zijn;\ne.  objecten met een hoge infrastructurele waarde, zoals een telefoon- of elektriciteitscentrale of een gebouw met vluchtleidingsapparatuur, voor zover die objecten wegens de aard van de gevaarlijke stoffen die bij een ongeval kunnen vrijkomen, bescherming verdienen tegen de gevolgen van dat ongeval;\n\n#### 1.16 bestaand\n\na.  het gebruik dat op het tijdstip van de inwerkingtreding van het bestemmingsplan aanwezig is, en/of bebouwing die op dat tijdstip aanwezig is of in uitvoering is, dan wel kan worden gebouwd krachtens een omgevingsvergunning;\nb.  het onder a. bedoelde geldt niet voor zover sprake was van strijd met het voorheen geldende bestemmingsplan, de voorheen geldende beheersverordening, of een andere planologische toestemming;\n\n#### 1.17 bestemmingsgrens\n\nde grens van een bestemmingsvlak;\n\n#### 1.18 bestemmingsvlak\n\neen geometrisch bepaald vlak met eenzelfde bestemming;\n\n#### 1.19 bijgebouw\n\neen gebouw dan dat in ruimtelijk bouwkundig en functioneel opzicht ondergeschikt is aan een op hetzelfde bouwperceel gelegen hoofdgebouw, zijnde een (bedrijfs)woning;\n\n#### 1.20 bouwen\n\nhet plaatsen, het geheel of gedeeltelijk oprichten, vernieuwen of veranderen en het vergroten van een bouwwerk, alsmede het geheel of gedeeltelijk oprichten, vernieuwen of veranderen van een standplaats;\n\n#### 1.21 bouwgrens\n\nde grens van een bouwvlak;\n\n#### 1.22 bouwlaag\n\neen doorlopend gedeelte van een gebouw dat door op gelijke of bij benadering gelijke bouwhoogte liggende vloeren of balklagen is begrensd, zulks met inbegrip van de begane grond en met uitsluiting van onderbouw en kapverdieping;\n\n#### 1.23 bouwperceel\n\neen aaneengesloten stuk grond, waarop krachtens het plan een zelfstandige, bij elkaar behorende bebouwing is toegelaten;\n\n#### 1.24 bouwperceelgrens\n\neen grens van een bouwperceel;\n\n#### 1.25 bouwvlak\n\neen geometrisch bepaald vlak waarmee de gronden zijn aangeduid, waar ingevolge de regels bepaalde gebouwen en bouwwerken geen gebouwen zijnde zijn toegelaten;\n\n#### 1.26 bouwwerk\n\nelke constructie van enige omvang van hout, steen, metaal of ander materiaal, welke hetzij direct of indirect met de grond verbonden is, hetzij direct of indirect steun vindt in of op de grond;\n\n#### 1.27 bruto vloeroppervlakte\n\nde oppervlakte van een ruimte of van een groep van ruimten gemeten op vloerniveau langs de buitenomtrek van de opgaande scheidingsconstructies, die de desbetreffende ruimte of groep van ruimten omhullen, \u00e9\u00e9n en ander zoals omschreven in NEN 2580;\n\n#### 1.28 carport\n\neen geheel of gedeeltelijk overdekte opstelplaats voor een auto welke ten minste aan twee zijden open is;\n\n#### 1.29 detailhandel\n\nhet bedrijfsmatig te koop aanbieden, waaronder begrepen de uitstalling ten verkoop, het verkopen en/of leveren van goederen aan personen die die goederen kopen voor gebruik, verbruik of aanwending anders dan in de uitoefening van een beroeps- of bedrijfsactiviteit;\n\n#### 1.30 detailhandel in brand- en explosiegevaarlijke goederen\n\ndetailhandel in goederen die naar hun aard zodanig brand- en /of explosiegevaar kunnen opleveren dat uitstalling ten verkoop in een winkelgebied niet verantwoord is;\n\n#### 1.31 dienstverlenend bedrijf\n\neen bedrijf of instelling waarvan de werkzaamheden bestaan uit het verlenen van economische en maatschappelijke diensten, al dan niet via een baliefunctie aan derden, waaronder begrepen kapperszaken, schoonheidsinstituten, fotostudio's en naar de aard daarmee gelijk te stellen bedrijven en instellingen, evenwel met uitzondering van een garagebedrijf en een seksinrichting.\n\n#### 1.32 dienstverlening\n\nhet bedrijfsmatig verlenen van economische en maatschappelijke diensten, waarbij afnemers rechtstreeks (al dan niet via een balie) te woord worden gestaan of geholpen;\n\n#### 1.33 detailhandel in volumineuze goederen\n\ndetailhandel die vanwege de omvang van de gevoerde artikelen een groot oppervlak nodig heeft voor de uitstalling, in de vorm van detailhandel in auto's, boten, caravans, tuininrichtingsartikelen, grove bouwmaterialen, keukens en sanitair en naar de aard\n\ndaarmee gelijk te stellen artikelen;\n\n#### 1.34 erf\n\nal dan niet bebouwde perceel, of een gedeelte daarvan, dat direct is gelegen bij een gebouw en dat in feitelijk opzicht is ingericht ten dienste van het gebruik van dat gebouw, en voor zover een bestemmingsplan of een beheersverordening van toepassing is, deze die inrichting niet verbieden;\n\n#### 1.35 gebouw\n\nelk bouwwerk, dat een voor mensen toegankelijke, overdekte, geheel of gedeeltelijk met wanden omsloten ruimte vormt;\n\n#### 1.36 gebruiken\n\ngebruiken, het doen gebruiken, laten gebruiken en in gebruik geven;\n\n#### 1.37 geluidsgevoelige objecten\n\ngebouwen welke dienen ter bewoning of andere geluidsgevoelige gebouwen of terreinen zoals bedoeld in de Wet geluidhinder c.q. het Besluit geluidhinder;\n\n#### 1.38 hogere grenswaarde\n\neen bij een bestemmingplan in acht te nemen maximale waarde voor de geluidsbelasting van geluidgevoelige objecten, die hoger is dan de voorkeursgrenswaarde en die in een concreet geval kan worden vastgesteld op grond van de Wet geluidhinder en/of het Besluit geluidhinder;\n\n#### 1.39 hoofdgebouw\n\neen gebouw dat op een bouwperceel door zijn constructie of afmetingen, dan wel gelet op de bestemming, als het belangrijkste bouwwerk valt aan te merken, met inbegrip van aan- en uitbouwen;\n\n#### 1.40 horecabedrijf\n\neen bedrijf waar hoofdzakelijk dranken en/of etenswaren voor gebruik ter plaatse worden verstrekt en/of waarin logies wordt verstrekt, zoals bijvoorbeeld een caf\u00e9, restaurant, hotel, pension, en naar de aard en openingstijden daarmee gelijk te stellen bedrijven, een en ander al dan niet in combinatie met een vermaaksfunctie met uitzondering van een erotisch getinte vermaaksfunctie;\n\n_horecabedrijf categorie 1_\n\neen horecabedrijf, dat qua exploitatievorm aansluit bij winkelvoorzieningen en waar naast overwegend ter plaatse bereide kleinere etenswaren en in hoofdzaak alcoholvrije drank wordt verstrekt. Bij de openingstijden wordt aangesloten op de openingstijden van de winkels;\n\n  \n_horecabedrijf categorie 2_\n\nEen horecabedrijf waar in hoofdzaak bedrijfsmatig overwegend ter plaatse bereide maaltijden worden verstrekt, al dan niet in combinatie met het bedrijfsmatig verstrekken van alcoholhoudende dranken, en die in het algemeen gedurende de avonduren zijn geopend;\n\n  \n_horecabedrijf categorie 3_\n\nEen horecabedrijf waar in hoofdzaak bedrijfsmatige alcoholhoudende dranken worden verstrekt, al dan niet in combinatie met het bedrijfsmatig verstrekken van kleinere etenswaren en/of (al dan niet mechanische) muziek ten gehore wordt gebracht. Deze bedrijven hebben een in het algemeen hoge bezoekersfrequentie gedurende de avond en de nacht;\n\n  \n_horecabedrijf categorie 4_\n\nEen horecabedrijf, dat in hoofdzaak bestaat uit het bedrijfsmatig verstrekken van alcoholische en niet-alcoholische dranken voor gebruik ter plaatse, waarbij het doen beluisteren van overwegend mechanische muziek en het gelegenheid geven tot dansen een wezenlijk onderdeel vormen, zoals discotheken, dancings en jongerencentra;\n\n  \n_horecabedrijf categorie 5_\n\nEen horecabedrijf waar in hoofdzaak bedrijfsmatig gelegenheid van nachtverblijf wordt verstrekt al dan niet in combinatie met het bedrijfsmatig verstrekken van ter plaatse bereide maaltijden en (alcoholhoudende) dranken;\n\n#### 1.41 huishouden\n\n\u00e9\u00e9n of meer personen die op hetzelfde adres wonen en een economisch-consumptieve eenheid vormen;\n\n#### 1.42 internetwinkel\n\nspecifieke vorm van detailhandel, waarbij de transactie via internet (of postorder) tot stand komt en waarbij afhalen, tonen en afrekenen van goederen niet ter plaatse gebeurd;\n\n#### 1.43 kantoor\n\neen ruimte of bij elkaar behorende ruimten, welke bestemd is of zijn om voornamelijk te worden gebruikt voor administratieve werkzaamheden en naar de aard daarmee gelijk te stellen vormen;\n\n#### 1.44 kleinschalige beroepsmatige en/of bedrijfsmatige activiteiten\n\nkleinschalige beroepsmatige en/of bedrijfsmatige activiteiten die niet vallen onder de vrije beroepen oftewel aan huis gebonden beroepen, maar in bepaalde gevallen wel daarmee gelijk te stellen zijn. Het is in ruimtelijke zin niet relevant of het gaat om een beroep of bedrijf. Bepalend is of de activiteiten gezien de aard, omvang en intensiteit passend zijn binnen de woonfunctie. De gemeentelijke afweging welke activiteiten hier wel en niet toelaatbaar zijn, is maatgevend;\n\n#### 1.45 kunstwerken\n\nbouwwerken, geen gebouwen zijnde van weg- en waterbouwkundige aard, zoals bruggen, viaducten, duikers, keerwanden, beschoeiingen, kademuren en degelijke;\n\n#### 1.46 kunstobjecten\n\nbouwwerken, geen gebouwen zijnde van culturele aard en bedoeld ter expositie al dan niet in de buitenlucht;\n\n#### 1.47 kwetsbaar object\n\na.  woningen, niet zijnde woningen als bedoeld bij de definitie voor beperkt kwetsbare objecten;\nb.  gebouwen bestemd voor het verblijf, al dan niet gedurende een gedeelte van de dag, van minderjarigen, ouderen, zieken of gehandicapten, zoals:\n    1.  ziekenhuizen, bejaardenhuizen en verpleeghuizen;\n    2.  scholen;\n    3.  gebouwen of gedeelten daarvan, bestemd voor dagopvang van minderjarigen.\nc.  gebouwen waarin doorgaans grote aantallen personen gedurende een groot gedeelte van de dag aanwezig zijn, zoals:\n    1.  kantoorgebouwen en hotels met een bruto vloeroppervlak van meer dan 1.500 m\u00b2 per object;\n    2.  complexen waarin meer dan 5 winkels zijn gevestigd en waarvan het gezamenlijk bruto vloeroppervlak meer dan 1.000 m\u00b2bedraagt en winkels met een totaal bruto vloeroppervlak van meer dan 2.000 m\u00b2 per winkel, voor zover in die complexen of in die winkels een supermarkt, hypermarkt of warenhuis is gevestigd.\nd.  kampeer- en andere recreatieterreinen bestemd voor het verblijf van meer dan 50 personen gedurende meerdere aaneengesloten dagen;\n\n#### 1.48 maatschappelijke voorzieningen\n\nvoorzieningen ter zake van religie, verenigingsleven, cultuur, onderwijs, opvoeding, recreatie, sport, gezondheidszorg, bejaardenzorg of zorg voor andere doelgroepen en andere openbare en bijzondere voorzieningen en dienstverlening, alsook ondergeschikte detailhandel en horeca ten dienste van deze voorzieningen;\n\n#### 1.49 mantelzorg\n\nhet bieden van zorg in een woning aan een ieder die hulpbehoevend is op het fysieke, psychische en/of sociale vlak waarbij de woning in overwegende mate de woonfunctie behoudt en dat een ruimtelijke uitwerking of uitstraling heeft die met de woonfunctie in overeenstemming is;\n\n#### 1.50 molenbiotoop\n\nde beschermingszone van een molen, waarbinnen regels gelden ten aanzien van bebouwing en beplanting;\n\n#### 1.51 normaal onderhoud, gebruik en beheer\n\neen gebruik gericht op het in zodanige conditie houden of brengen van objecten dat het voortbestaan van deze objecten op ten minste het bestaande kwaliteitsniveau wordt bereikt;\n\n#### 1.52 motorrijtuig\n\nvoertuigen voorzien van een motor bestemd om anders dan langs rails te worden voortbewogen;\n\n#### 1.53 openbaar toegankelijk gebied\n\nweg als bedoeld in artikel 1, eerste lid, onder b, van de Wegenverkeerswet 1994, alsmede pleinen, parken, plantsoenen, openbaar water en ander openbaar gebied dat voor publiek algemeen toegankelijk is, met uitzondering van wegen uitsluitend bedoeld voor de ontsluiting van percelen door langzaam verkeer;\n\n#### 1.54 overkapping\n\neen bouwwerk, al dan niet aangebouwd aan een gebouw of een bouwwerk geen gebouw zijnde, bestaande uit een slechts van boven afgesloten ruimte van lichte constructie die niet of slechts gedeeltelijk met wanden is omgeven, waaronder in ieder geval een carport wordt verstaan;\n\n#### 1.55 peil\n\na.  voor een bouwwerk, waarvan de hoofdtoegang direct aan de weg grenst: de hoogte van de weg ter plaatse van die hoofdtoegang;\nb.  voor een bouwwerk, waarvan de hoofdtoegang niet direct aan de weg grenst: de gemiddelde hoogte van het aan het bouwwerk aansluitende afgewerkte terrein;\nc.  indien in of op het water wordt gebouwd: de hoogte van het terrein ter plaatse van het meest nabijgelegen punt waar het water grenst aan het vaste land;\n\n#### 1.56 productiegebonden detailhandel\n\ndetailhandel in goederen die ter plaatse worden vervaardigd, gerepareerd en/of toegepast in het productieproces, waarbij de detailhandelsfunctie ondergeschikt is aan de productiefunctie;\n\n#### 1.57 prostitutie\n\nhet zich beschikbaar stellen tot het verrichten van seksuele handelingen met een ander tegen vergoeding;\n\n#### 1.58 rooilijn\n\na.  langs een weg waar bestaande bebouwing is gesitueerd: de evenwijdig aan de as van de weg gelegen lijn die zoveel mogelijk aansluit aan de ligging van de naar de weg gekeerde gevels van de bestaande bebouwing;\nb.  langs een weg waarlangs geen bestaande bebouwing als onder 1 bedoeld is gesitueerd en waarlangs mag worden gebouwd: bij een wegbreedte van ten minste 10 meter, de lijn gelegen op 15 meter uit de as van de weg; bij een wegbreedte geringer dan 10 meter, de lijn gelegen op 10 meter uit de as van de weg;\n\n#### 1.59 seksinrichting\n\neen voor het publiek toegankelijke besloten ruimte waarin bedrijfsmatig, of in de omvang alsof zij bedrijfsmatig was, seksuele handelingen worden verricht of vertoningen van erotische/pornografische aard plaatsvinden. Onder een seksinrichting worden in elk geval verstaan: een seksbioscoop, een seksautomatenhal, sekstheater, een parenclub of een prostitutiebedrijf, waaronder tevens begrepen een erotische massagesalon, al dan niet in combinatie met elkaar;\n\n#### 1.60 Staat van Bedrijfsactiviteiten\n\neen als bijlage bij deze regels behorende en daarvan onderdeel uitmakende lijst van bedrijven en instellingen;\n\n#### 1.61 supermarkt\n\neen detailhandelsbedrijf dat zich in hoofdzaak richt op het verkopen van voedings- en genotmiddelen en dagelijkse levensbenodigdheden in een algemeen assortiment, in de vorm van een zelfbedieningszaak;\n\n#### 1.62 uitbouw\n\neen gebouw dat als vergroting van een bestaande ruimte is gebouwd aan een hoofdgebouw, welk gebouw door de vorm kan worden onderscheiden van het hoofdgebouw en dat in architectonisch opzicht ondergeschikt is aan het hoofdgebouw;\n\n#### 1.63 uitvoeren\n\nuitvoeren, het doen uitvoeren, laten uitvoeren en in uitvoering geven;\n\n#### 1.64 uitwerking\n\neen uitwerking als bedoeld in artikel 3.6 eerste lid onder b van de Wet ruimtelijke ordening;\n\n#### 1.65 volkstuinen\n\ncomplex van tuinen voor niet-commerci\u00eble sier- en groenteteelt;\n\n#### 1.66 voorgevel\n\nde naar de weg gekeerde gevel van een gebouw of, indien het een gebouw betreft met meer dan \u00e9\u00e9n naar de weg gekeerde gevel, de gevel die kennelijk als zodanig dient te worden aangemerkt;\n\n#### 1.67 voorgevelrooilijn\n\nde langs de weg gelegen lijn, welke zoveel mogelijk een regelmatige of nagenoeg regelmatige ligging heeft ten opzichte van de voorgevels van de bestaande hoofdgebouwen op de naastgelegen bouwpercelen;\n\n#### 1.68 voorkeursgrenswaarde\n\nde bij een bestemmingsplan in acht te nemen maximale waarde voor de geluidsbelasting van geluidsgevoelige objecten zoals deze rechtstreeks kan worden afgeleid uit de Wet geluidhinder, en/of het Besluit geluidhinder;\n\n#### 1.69 wijksteunpunt\n\nEen uitvals- en ontmoetingsbasis voor zorg- en dienstverlening in de wijk voor mensen die ondersteuning nodig hebben;\n\n#### 1.70 wijziging\n\neen wijziging als bedoeld in artikel 3.6 eerste lid onder a van de Wet ruimtelijke ordening;\n\n#### 1.71 woning\n\neen complex van ruimten, uitsluitend bedoeld voor de huisvesting van \u00e9\u00e9n afzonderlijk huishouden;\n\n#### 1.72 zorgwoning\n\ncomplex van ruimten, bedoeld voor een specifieke doelgroep die zorg behoeven.\n\n### artikel 2 Wijze van meten\n\nBij toepassing van deze regels wordt als volgt gemeten:\n\n#### 2.1 afstand tot de zijdelingse bouwperceelsgrens\n\ntussen de zijdelingse grens van het bouwperceel en een bepaald punt van het bouwwerk, waar die afstand het kortst is.\n\n#### 2.2 bouwhoogte van een bouwwerk\n\nvanaf het peil tot aan het hoogste punt van een gebouw of van een bouwwerk, geen gebouw zijnde, met uitzondering van ondergeschikte bouwonderdelen, zoals schoorstenen, antennes, en naar de aard daarmee gelijk te stellen bouwonderdelen.\n\n#### 2.3 dakhelling\n\nlangs het dakvlak gemeten ten opzichte van het horizontale vlak.\n\n#### 2.4 goothoogte van een bouwwerk\n\nvanaf het peil tot aan de bovenkant van de goot, c.q. de druiplijn, het boeibord, of een daarmee gelijk te stellen constructiedeel.\n\n#### 2.5 horizontale diepte van een gebouw\n\nde diepte van een gebouw, gemeten loodrecht vanaf de gevel waaraan wordt gebouwd.\n\n#### 2.6 inhoud van een bouwwerk\n\ntussen de onderzijde van de begane grondvloer, de buitenzijde van de gevels (en/of het hart van de scheidingsmuren) en de buitenzijde van daken en dakkapellen.\n\n#### 2.7 ondergeschikte bouwonderdelen\n\nbij de toepassing van het bepaalde over het bouwen binnen bouwvlakken of bestemmingsvlakken worden ondergeschikte bouwdelen als plinten, pilasters, kozijnen, gevelversieringen, ventilatiekanalen, schoorstenen, gevel- en kroonlijsten, luifels, erkers, balkons en overstekende daken buiten beschouwing gelaten, mits de bouw- c.q. bestemmingsgrens, dan wel de rooilijn met niet meer dan 1 m wordt overschreden.\n\n#### 2.8 oppervlakte van een bouwwerk\n\ntussen de buitenwerkse gevelvlakken en/of het hart van de scheidingsmuren, neerwaarts geprojecteerd op het gemiddelde niveau van het afgewerkte bouwterrein ter plaatse van het bouwwerk.\n\n#### 2.9 oppervlakte van een overkapping\n\ntussen de buitenzijde van de afdekking van de overkapping, neerwaarts geprojecteerd op het gemiddelde niveau van het afgewerkte bouwterrein ter plaatse van de overkapping.\n\n## hoofdstuk 2 Bestemmingsregels\n\n### artikel 18 Woongebied\n\n#### 18.1 Bestemmingsomschrijving\n\nDe voor 'Woongebied' aangewezen gronden zijn bestemd voor:\n\na.  wonen, beperkt tot het bestaande aantal woningen;\nb.  aan huis gebonden beroep;\nc.  bestaande garageboxen;\nd.  ter plaatse van de aanduiding 'bedrijf': tevens voor een bedrijf in ten hoogste categorie 1 van de Staat van Bedrijfsactiviteiten;\ne.  ter plaatse van de aanduiding 'detailhandel': tevens voor detailhandel;\nf.  ter plaatse van de aanduiding 'specifieke vorm van wonen - gezinsvervangend tehuis': tevens voor een gezinsvervangend tehuis;\ng.  ter plaatse van de aanduiding 'zorgwoning': tevens voor een zorgwoning;\n\nen tevens voor:\n\nh.  verkeers- en verblijfsvoorzieningen;\ni.  parkeervoorzieningen;\nj.  openbare nutsvoorzieningen;\nk.  groenvoorzieningen;\nl.  speelvoorzieningen;\nm.  water, waterhuishoudkundige doeleinden, waterberging en waterlopen;\n\nmet bijbehorende gebouwen, bouwwerken, geen gebouwen zijnde, tuinen en erven.\n\n#### 18.2 Bouwregels\n\n##### 18.2.1 Hoofdgebouwen\n\nBouwen is toegestaan uitsluitend ten dienste van de in artikel 18.1 omschreven bestemming met inachtneming van de volgende regels:\n\na.  voor zover in de verbeelding een bouwvlak is aangegeven, dienen de gebouwen binnen dit bouwvlak te worden gebouwd;\nb.  voor zover in de verbeelding geen bouwvlak is aangeven, mogen de gebouwen de rooilijn niet overschrijden en is uitsluitend het bestaande aantal woningen per bouwperceel toegestaan;\nc.  de hoofdgebouwen dienen te worden geplaatst binnen een strook gemeten vanuit de rooilijn met een diepte van:\n    1.  20 m voor vrijstaande woningen;\n    2.  15 m voor de overige woningen.\nd.  de afstand van een hoofdgebouw of een blok van aaneen gebouwde hoofdgebouwen tot de zijdelingse bouwperceelgrens bedraagt ten minste 3 m, dan wel niet minder dan de afstand van het bestaande hoofdgebouw tot die perceelgrens voor zover deze minder bedraagt;\ne.  de goot- en bouwhoogte bedragen niet meer dan 115% van de goot- en bouwhoogte van het bestaande hoofdgebouw op het bouwperceel, dan wel de aangeduide maximale goot- en/of bouwhoogte ter plaatse van de aanduiding 'maximale goot- en bouwhoogte' dan wel 'maximale goothoogte';\nf.  het bebouwingspercentage bedraagt niet meer dan 60% van het bouwperceel, dan wel ten hoogste het percentage aan bestaande bebouwing indien dat meer bedraagt;\ng.  ter plaatse van de aanduiding 'minimale-maximale dakhelling (graden)' geldt voor gebouwen de aangeduide minimale en maximale dakhelling;\nh.  ter plaatse van de aanduiding 'maximum aantal wooneenheden' mag ten hoogste het aangeduide aantal woningen worden gebouwd;\ni.  aan- en uitbouwen dienen aan het hiervoor gestelde te voldoen, dan wel aan het gestelde onder 18.2.3.\n\n##### 18.2.2 Nutsvoorzieningen\n\nVoor het bouwen van gebouwen voor openbare nutsvoorzieningen en verkeer en verblijf gelden de volgende regels:\n\na.  de inhoud bedraagt per gebouw niet meer dan 30 m\u00b3;\nb.  de bouwhoogte bedraagt niet meer dan 3 m.\n\n##### 18.2.3 Aan- en uitbouwen, bijgebouwen en overkappingen\n\nVoor het bouwen van aan- en uitbouwen, bijgebouwen en overkappingen gelden de volgende regels:\n\na.  de bouwhoogte bedraagt niet meer dan 6 m, met dien verstande dat de bouwhoogte minimaal 1 m lager moet zijn dan de bouwhoogte van het hoofdgebouw en met dien verstande dat de bouwhoogte van bestaande bijgebouwen mag worden gehandhaafd indien deze meer bedraagt;\nb.  de goothoogte van een bijgebouw en de bouwhoogte van een overkapping bedraagt niet meer dan 3,5 m, dan wel de bestaande goot- dan wel bouwhoogte indien deze meer bedraagt;\nc.  de bijgebouwen worden achter (het verlengde van) de naar de weg gekeerde gevels van het hoofdgebouw gebouwd, met dien verstande dat bijgebouwen minimaal 3 m, dan wel minimaal de afstand van het bestaande bijgebouw indien deze minder is, achter (het verlengde van) de naar de weg gekeerde voorgevel van het hoofdgebouw worden gebouwd;\nd.  uitbouwen in de vorm van erkers mogen tot v\u00f3\u00f3r (het verlengde van) de voorgevel van het hoofdgebouw worden gebouwd, mits:\n    1.  de horizontale diepte maximaal 1,20 m bedraagt;\n    2.  de diepte van de overblijvende, niet met gebouwen bebouwde gronden minimaal 2,5 m bedraagt;\n    3.  voor zover de erker wordt gebouwd tegen de voorgevel van het hoofdgebouw de breedte maximaal 75% van de breedte van die gevel bedraagt;\n    4.  de bouwhoogte maximaal 3 m bedraagt dan wel de hoogte van de eerste bouwlaag van het hoofdgebouw + 0,25 m.\ne.  de gezamenlijke oppervlakte per hoofdgebouw, inclusief de oppervlakte van aan- en uitbouwen, die niet voldoen aan de eisen van het hoofdgebouw, bedraagt maximaal:\n    1.  75 m\u00b2 voor bouwpercelen met een oppervlakte tot en met 500 m\u00b2;\n    2.  90 m\u00b2 voor bouwpercelen met een oppervlakte groter dan 500 m\u00b2.\nf.  de onder e. bepaalde oppervlakte is alleen toegestaan indien niet meer dan 60% van het bouwperceel wordt bebouwd, dan wel niet meer dan het percentage aan bestaande bebouwing indien dat meer bedraagt, met dien verstande dat het maximale bebouwingspercentage van 60% ook van toepassing is op overkappingen;\ng.  in afwijking van het gestelde onder c. mogen bijgebouwen, aan- en uitbouwen en overkappingen waarvan de bouwhoogte niet meer bedraagt dan 3 m tevens op een afstand van ten minste 1 m achter de naar de weg gekeerde gevel(s) van het hoofdgebouw, dan wel het verlengde daarvan worden gebouwd;\nh.  de bouwhoogte van overkappingen mag niet meer bedragen dan 3 m waarbij geldt dat deze op een afstand van ten minste 1 m achter de naar de weg gekeerde gevel(s) van het hoofdgebouw, dan wel het verlengde daarvan mogen worden gebouwd;\ni.  de oppervlakte van garageboxen bedraagt niet meer dan de bestaande oppervlakte;\nj.  de bouwhoogte van garageboxen die zich niet op hetzelfde perceel als het hoofdgebouw bevinden, bedraagt niet meer dan 3 m.\n\n##### 18.2.4 Bouwwerken, geen gebouwen zijnde\n\nVoor het bouwen van bouwwerken, geen gebouwen en geen overkappingen zijnde, gelden de volgende regels:\n\na.  de bouwhoogte bedraagt niet meer dan 3 m, dan wel de bestaande bouwhoogte, indien deze meer bedraagt;\nb.  er zijn uitsluitend vergunningsvrije erf- en perceelafscheidingen toegestaan overeenkomstig artikel 2 van bijlage 2 van het Besluit omgevingsrecht (zoals dat geldt op het moment van vaststelling van dit bestemmingsplan), met dien verstande dat bestaande erf- en perceelafscheidingen eveneens zijn toegestaan.\n\n#### 18.3 Afwijken van de bouwregels\n\nHet bevoegd gezag kan, mits geen onevenredige aantasting plaatsvindt van:\n\n*   de gebruiksmogelijkheden van aangrenzende gronden;\n*   het bebouwingsbeeld;\n*   de verkeersveiligheid;\n*   de parkeervoorzieningen;\n\nbij omgevingsvergunning afwijken van het bepaalde in:\n\na.  lid 18.2.1, sub b en d met dien verstande dat de afstand tot de perceelgrens ten minste 1 m dient te bedragen;\nb.  lid 18.2.1 sub b. indien dit in overeenstemming is met het gemeentelijk woonbeleid of er aanleiding is om het aantal woningen in een gebouw of op een bouwperceel te wijzigen vanwege andere marktomstandigheden en/of het voorkomen van leegstand;\nc.  lid 18.2.1 sub e. en g. voor het verhogen van de toegestane goot- en/of bouwhoogte met maximaal 15% en/of voor een andere dakhelling en/of voor een plat dak, mits het straat- en bebouwingsbeeld niet onevenredig wordt aangetast;\nd.  lid 18.2.1 sub f. voor het verhogen van het percentage, met dien verstande dat op ieder bouwperceel voldoende ruimte voor het parkeren of stallen van auto's is aangebracht ten behoeve van de woonfunctie ter plekke, dan wel in alternatieve ruimte in de nabijheid is of wordt voorzien. Het bevoegd gezag kan bij verlening van de omgevingsvergunning voorwaarden stellen ten aanzien van het realiseren en onderhoud van de alternatieve parkeer- en/of stallingsruimte;\ne.  lid 18.2.3 sub a. mits de bouwhoogte van het bijgebouw of de overkapping ondergeschikt blijft aan de bouwhoogte van het hoofdgebouw, dan wel de goothoogte van het bijgebouw of de overkapping ondergeschikt blijft aan de goothoogte van het hoofdgebouw;\nf.  lid 18.2.3 sub e. tot een oppervlakte van 120 m\u00b2 dan wel 150 m\u00b2bij percelen groter dan 500 m\u00b2voor aan huis gebonden beroepen en kleinschalige bedrijfsactiviteiten, mits niet meer dan 60% van het bouwperceel wordt bebouwd;\ng.  lid 18.2.3 sub e. voor het vergroten van de gezamenlijke oppervlakte aan- en uitbouwen en bijgebouwen met maximaal 20 m\u00b2, uitsluitend in verband met het gebruik als afhankelijke woonruimte en mits dit gebruik noodzakelijk is vanuit het oogpunt van mantelzorg;\nh.  lid 18.2.4 sub a. tot een bouwhoogte van maximaal 5 m;\ni.  lid 18.2.4 sub b. tot een bouwhoogte van maximaal 3 m.\n\n#### 18.4 Specifieke gebruiksregels\n\n##### 18.4.1 Algemeen\n\nOnder strijdig gebruik met deze bestemming wordt begrepen het gebruik dat afwijkt van de bestemmingsomschrijving, waaronder in ieder geval wordt begrepen:\n\na.  wonen in een woning, anders dan ten behoeve van een huishouding, met dien verstande dat een huishouden wel mag worden aangevuld met een huishouding ten behoeve van dringende sociale, verzorgings- of sociaal-economische redenen;\nb.  het gebruik van gronden en bouwwerken in combinatie met bedrijfsdoeleinden anders dan een aan huis gebonden beroep;\nc.  Ter plaatse van de aanduiding 'specifieke vorm van wonen - woningsplitsing' is het toegestaan de bestaande vrijstaande woning te splitsen in twee woningen;\nd.  opslag voor de voorgevel van het hoofdgebouw.\n\n##### 18.4.2 Aan huis gebonden beroep\n\nDe uitoefening van aan huis gebonden beroepen is alleen toegestaan met inachtneming van de volgende bepalingen:\n\na.  de aan huis gebonden activiteiten voor het beroep mogen uitsluitend inpandig worden verricht;\nb.  de oppervlakte mag niet meer bedragen dan 30% van de gezamenlijke bruto vloeroppervlakte van de woning en de bijgebouwen, tot een maximum van 45 m\u00b2;\nc.  degene die de gebruiker is van de woning moet ook degene zijn die het aan huis gebonden beroep uitoefent;\nd.  er mag geen detailhandel plaatsvinden, behoudens een beperkte verkoop in het klein, in direct verband met het aan huis gebonden beroep;\ne.  het parkeren dient binnen het erf op eigen terrein plaats te vinden, dan wel in alternatieve ruimte waarin in de nabijheid wordt voorzien. Het bevoegd gezag kan bij de omgevingsvergunning voorwaarden stellen ten aanzien van het realiseren en/of onderhouden van alternatieve parkeer- en/of stallingsruimte.\n\n#### 18.5 Afwijken van de gebruiksregels\n\n##### 18.5.1 Kleinschalige bedrijfsactiviteiten\n\nBij omgevingsvergunning kan worden afgeweken van het bepaalde in artikel 18.1 en 18.4.2 voor het toestaan van kleinschalige beroeps- en/of bedrijfsmatige activiteiten waarbij niet meer dan maximaal 30% met een maximum van 45 m\u00b2 van de gezamenlijke bruto vloeroppervlakte van de woning en de bijgebouwen ten behoeve van de kleinschalige beroeps- en/of bedrijfsmatige activiteiten in gebruik mag worden genomen met dien verstande dat:\n\na.  de kleinschalige beroeps- en of bedrijfsactiviteiten behoren tot maximaal categorie 1 van de in de bijlage opgenomen Staat van Bedrijfsactiviteiten met inachtneming van de hierin genoemde afstanden;\nb.  niet is toegestaan een horeca-inrichting, met uitzondering van een bed en breakfast voorziening;\nc.  niet toegestaan is detailhandel, behoudens als ondergeschikte activiteit bij en direct verband houdend met de uitoefening van de kleinschalige beroeps- en/of bedrijfsmatige activiteiten;\nd.  niet toegestaan is groothandel;\ne.  niet toegestaan zijn reparatiewerkzaamheden voor particulieren van motoren, motorvoertuigen, vaartuigen, caravans, landbouwvoertuigen of bromfietsen;\nf.  kleinschalige bedrijfsactiviteiten die niet zijn genoemd in categorie 1 van de als bijlage opgenomen Staat van Bedrijfsactiviteiten eveneens zijn toegestaan nadat door aanvrager is aangetoond dat deze activiteiten wat betreft geur, stof en geluid en gevaar en wat betreft ruimtelijke uitstraling, omvang en intensiteit, met een bedrijf uit categorie 1 van de Staat van bedrijfsactiviteiten gelijk kunnen worden gesteld;\ng.  de kleinschalige bedrijfsactiviteiten mogen geen onevenredige hinder opleveren voor de omgeving, geen onevenredige afbreuk doen aan het ruimtelijk (woon) karakter van de buurt, geen onevenredige aantasting opleveren voor de bebouwings- en gebruiksmogelijkheden van de nabijgelegen gronden, geen onevenredige nadelige invloed hebben op de verkeersafwikkeling en mogen niet leiden tot onaanvaardbare parkeerdruk, geen publieksgericht karakter hebben, uitsluitend bezoek op afspraak is toegestaan;\nh.  opslag van goederen of stalling van motorrijtuigen, aanhangwagens en fietsen die verband houden met de kleinschalige bedrijfsactiviteiten zijn uitsluitend toegestaan in gebouwen;\ni.  degene die gebruiker is van de woning moet ook degene zijn die de kleinschalige bedrijfsactiviteiten uitoefent;\nj.  de kleinschalige bedrijfsactiviteiten mogen uitsluitend inpandig worden verricht.\n\n##### 18.5.2 Zorgfuncties bij het wonen\n\nHet bevoegd gezag kan bij omgevingsvergunning afwijken van het bepaalde in lid 18.1 onder b en 18.4.1, voor het in \u00e9\u00e9n of meerdere woningen wonen in groepsverband voor speciale doelgroepen, zoals hulpbehoevenden met daarbij behorende speciale woonzorgfuncties, met dien verstande dat:\n\na.  de vestiging geen onevenredige afbreuk ten aanzien van het woon- en leefklimaat (waaronder geluidhinder) voor omwonenden zal opleveren;\nb.  de aanvraag om een omgevingsvergunning in dient te gaan op de mogelijkheid van verstoring van het woon- en leefklimaat en eventueel noodzakelijke maatregelen die nodig zijn om hinder voor omwonenden te voorkomen.\n\n### artikel 23 Waarde - Archeologische verwachtingswaarde\n\n#### 23.1 Bestemmingsomschrijving\n\nDe voor 'Waarde - Archeologische verwachtingswaarde' aangewezen gronden zijn, behalve voor de andere daar voorkomende bestemmingen, mede bestemd voor het behoud, de bescherming en/of het herstel van de verwachte archeologische waarden.\n\n#### 23.2 Bouwregels\n\nOp deze gronden mogen ten behoeve van de in artikel 23.1 bedoelde bestemming uitsluitend bouwwerken, geen gebouwen zijnde, worden gebouwd die voor aanvullend of definitief archeologisch onderzoek noodzakelijk zijn.\n\n#### 23.3 Afwijken van de bouwregels\n\na.  Gebouwen en bouwwerken geen gebouwen zijnde ten behoeve van de andere, voor deze gronden geldende bestemmingen zijn op deze gronden slechts toelaatbaar, indien daarvoor omgevingsvergunning door burgemeester en wethouders is verleend. Omgevingsvergunning wordt verleend, indien is aangetoond dat de archeologische waarden door de bouwactiviteiten niet onevenredig worden of kunnen worden geschaad.\nb.  Omgevingsvergunning als bedoeld onder a. is niet vereist, indien:\n    1.  op basis van een aanvullend en/of definitief archeologisch onderzoek is aangetoond dat op de betrokken locatie geen archeologische waarden meer aanwezig zijn;\n    2.  het bouwplan betrekking heeft op wijziging of vervanging van bestaande bebouwing, waarbij de oppervlakte niet wordt uitgebreid en de bestaande fundering wordt benut;\n    3.  ter plaatse van de aanduiding 'specifieke vorm van waarde - archeologische verwachting 1':\n        *   er geen grondwerk wordt verricht dieper dan 50 cm onder maaiveld en er geen hei- en schroefwerkzaamheden zullen worden verricht; en\n        *   het te bouwen oppervlak een omvang heeft die kleiner is dan 2.500 m\u00b2.\n    4.  ter plaatse van de aanduiding 'specifieke vorm van waarde - archeologische verwachting 2':\n        *   het te bouwen oppervlak een omvang heeft die kleiner is dan 1 ha.\n\n#### 23.4 Omgevingsvergunning voor het uitvoeren van een werk, geen bouwwerk zijnde, of van werkzaamheden\n\n##### 23.4.1 Aanlegverbod zonder omgevingsvergunning\n\nHet is verboden op of in de in artikel 23.1 bedoelde gronden zonder of in afwijking van een omgevingsvergunning van burgemeester en wethouders de volgende werken, geen bouwwerken zijnde, of werkzaamheden uit te voeren:\n\na.  grondwerkzaamheden dieper dan 50 cm en met een oppervlakte groter dan 2.500 m\u00b2, waartoe worden gerekend het ophogen, afgraven (ook ten behoeve van het verwijderen van bestaande funderingen), woelen, mengen, diepploegen, egaliseren en ontginnen van gronden, alsmede het (ver)graven, verruimen of dempen van sloten, vijvers en andere wateren en het aanleggen van drainage;\nb.  het verlagen van het waterpeil;\nc.  het aanleggen of rooien van bos of boomgaard waarbij stobben worden verwijderd;\nd.  het aanleggen van ondergrondse transport-, energie-, of telecommunicatieleidingen en daarmee verband houdende constructies, installaties of apparatuur;\ne.  het werken met opsporingsapparatuur (waaronder vallen metaaldetectoren, grondradar en andere detectieapparatuur) gevolgd door het opgraven van archeologische vondsten en relicten.\n\n##### 23.4.2 Uitzondering op het aanlegverbod\n\nDe werken, geen bouwwerken zijnde, of werkzaamheden waarvoor het verbod van artikel 23.4.1 geldt, zijn slechts toelaatbaar indien is aangetoond dat de archeologische waarden niet onevenredig worden of kunnen worden geschaad. Het verbod, zoals is bedoeld in artikel 23.4.1, is niet van toepassing, indien:\n\na.  Het gaat om onderhouds- en vervangingswerkzaamheden van bestaande bestratingen en beplantingen en werkzaamheden binnen bestaande trac\u00e9s van kabels en leidingen;\nb.  op basis van aanvullend en/of definitief archeologisch onderzoek is aangetoond dat op de betrokken locatie geen archeologische waarden (meer) aanwezig zijn;\nc.  de werken, geen bouwwerken zijnde, en werkzaamheden:\n    1.  reeds in uitvoering zijn op het tijdstip van het van kracht worden van het plan;\n    2.  mogen worden uitgevoerd krachtens een reeds verleende omgevingsvergunning ten behoeve van het uitvoeren van werken, geen bouwwerken zijnde, en werkzaamheden of een ontgrondingsvergunning.\nd.  de werken, geen bouwwerken zijnde, en werkzaamheden op aanvullend of definitief archeologisch onderzoek zijn ingericht.\ne.  in het gebied met 'specifieke vorm van waarde - archeologische verwachting 1':\n    1.  werkzaamheden in de bodem betreffen tot een diepte van 50 cm onder het maaiveld; en\n    2.  het gebied van de werken een omvang heeft, die kleiner is dan 2500 m\u00b2.\nf.  in het gebied met 'specifieke vorm van waarde - archeologische verwachting 2':\n    1.  het gebied van de werken een omvang heeft die kleiner is dan 1 ha.\n\n#### 23.5 Wijzigingsbevoegdheid\n\nBurgemeester en wethouders zijn bevoegd het plan te wijzigen door :\n\na.  de dubbelbestemming Waarde - Archeologische verwachtingswaarde geheel of gedeeltelijk te doen vervallen, indien op basis van aanvullend en/of definitief archeologisch onderzoek is aangetoond dat op de betrokken locatie geen archeologische waarden (meer) aanwezig zijn;\nb.  aan gronden alsnog de dubbelbestemming Waarde - Archeologische verwachtingswaarde toe te kennen indien uit aanvullend en/of definitief archeologisch onderzoek blijkt dat de begrenzing van de gronden met deze dubbelbestemming, gelet op de ter plaatse aanwezig archeologische waarden, aanpassing behoeft.\n\n### artikel 24 Waterstaat - Waterkering\n\n#### 24.1 Bestemmingsomschrijving\n\nDe voor 'Waterstaat - Waterkering' aangewezen gronden zijn, behalve voor de daar voorkomende bestemming(en), mede bestemd voor de bescherming, het onderhoud en de verbetering van de waterkering, met bijbehorende bouwwerken geen gebouwen zijnde zoals duikers, keerwanden en merktekens alsmede voor waterberging.\n\n#### 24.2 Bouwregels\n\na.  In afwijking van het bepaalde bij de andere daar voorkomende bestemmingen mag alleen ten behoeve van deze bestemming worden gebouwd;\nb.  Gebouwen mogen niet worden gebouwd;\nc.  Bouwhoogte van bouwwerken geen gebouwen en geen overkappingen zijnde maximaal 3 m.\n\n#### 24.3 Afwijken van de bouwregels\n\nBij omgevingsvergunning kan worden afgeweken van het bepaalde in artikel 24.2 voor het bouwen overeenkomstig de andere bestemmingen, mits advies is verkregen van de beheerder van de waterkering.\n\n#### 24.4 Omgevingsvergunning voor het uitvoeren van een werk, geen bouwwerk zijnde, of van werkzaamheden\n\na.  Het is verboden zonder of in afwijking van een omgevingsvergunning van het bevoegd gezag op de in artikel 24.1 bedoelde gronden de volgende andere-werken uit te voeren:\n    1.  het ontgronden, vergraven, afgraven, egaliseren, diepploegen, woelen en mengen en ophogen van gronden;\n    2.  het aanleggen, verbreden en verharden van wegen, paden, banen, parkeervoorzieningen en andere oppervlakteverhardingen;\n    3.  het aanleggen, verdiepen, verbreden en dempen van sloten, watergangen en overige waterpartijen;\n    4.  het aanleggen van ondergrondse of bovengrondse transport-, energie- en/of communicatieleidingen en daarmee verband houdende constructies, installaties en apparatuur;\n    5.  het aanbrengen of verwijderen van diepwortelende beplantingen, het bebossen en aanplanten van gronden en het rooien en/of kappen van bos of andere houtgewassen.\nb.  Een omgevingsvergunning wordt niet eerder verleend dan nadat advies is verkregen van de beheerder van de waterkering;\nc.  Geen omgevingsvergunning is nodig voor:\n    1.  andere-werken die het normale onderhoud en beheer betreffen;\n    2.  andere-werken die in uitvoering zijn op het tijdstip van het van kracht worden van dit plan of uitgevoerd kunnen worden op grond van een voor dat tijdstip aangevraagde of verleende omgevingsvergunning.\n\n## hoofdstuk 3 Algemene regels\n\n### artikel 25 Anti-dubbeltelregel\n\nGrond welke eenmaal in aanmerking is genomen bij het toestaan van een bouwplan waaraan uitvoering is of alsnog kan worden gegeven, blijft bij de beoordeling van latere bouwplannen buiten beschouwing.\n\n### artikel 26 Algemene bouwregels\n\n#### 26.1 Bestaande afmetingen\n\nIn die gevallen dat de bestaande goothoogte, bouwhoogte, oppervlakte en/of inhoud van bouwwerken, die in overeenstemming met het bepaalde in de Woningwet of de Wet algemene bepalingen omgevingsrecht tot stand zijn gekomen meer bedraagt dan in de bouwregels in hoofdstuk 2 van deze regels is toegestaan, geldt die goothoogte, bouwhoogte, oppervlakte en/of inhoud in afwijking daarvan als maximaal toegestaan.\n\n#### 26.2 Bestaande afstanden\n\nIn die gevallen dat de bestaande afstand tot enige op de verbeelding aangegeven lijn van bouwwerken, die in overeenstemming met het bepaalde in de Woningwet of de Wet algemene bepalingen omgevingsrecht tot stand zijn gekomen minder bedraagt dan in de bouwregels in hoofdstuk 2 van deze regels is voorgeschreven, geldt die afstand in afwijking daarvan als minimaal toegestaan.\n\n#### 26.3 Bestaande percentages\n\nIn die gevallen dat een bestaand bebouwingspercentage, dat in overeenstemming met het bepaalde in de Woningwet of de Wet algemene bepalingen omgevingsrecht tot stand is gekomen, meer bedraagt dan in de bouwregels in hoofdstuk 2 van deze regels is voorgeschreven, geldt dat bebouwingspercentage in afwijking daarvan als maximaal toegestaan.\n\n#### 26.4 Bouw en herbouw van geluidsgevoelige objecten\n\nIndien sprake is van (her)bouw van geluidsgevoelige objecten in een zone langs een (spoor)weg als bedoeld in de Wet geluidhinder mag de afstand tot deze (spoor)weg niet worden verkleind.\n\n### artikel 27 Algemene gebruiksregels\n\nTot een gebruik in strijd met alle bestemmingen wordt in ieder geval begrepen:\n\na.  een gebruik van gronden als stort- en/of opslagplaats van grond en/of afval, met uitzondering van een zodanig gebruik voor het normale op de bestemming gerichte gebruik en onderhoud;\nb.  een gebruik van gronden als stallings- en/of opslagplaats van \u00e9\u00e9n of meer aan het gebruik onttrokken machines, voer-, vaar- of vliegtuigen, met uitzondering van een zodanig gebruik voor het normale op de bestemming gerichte gebruik en onderhoud;\nc.  een gebruik van gronden en bouwwerken voor een seksinrichting dan wel ten behoeve van prostitutie.\n\n### artikel 28 Algemene aanduidingsregels\n\n#### 28.1 geluidzone - industrie\n\n##### 28.1.1 geluidzone industrie\n\na.  De gronden gelegen binnen de op de verbeelding aangegeven 'geluidzone - industrie' zijn tevens bestemd voor de bescherming van het woon- en leefmilieu.\nb.  Op de in sub a. bedoelde gronden mogen, in afwijking van het bepaalde in de voorschriften behorende bij de ter plaatse geldende bestemming, geen nieuwe woningen en andere in de zin van de Wet geluidhinder gevoelige objecten worden gebouwd.\n\n##### 28.1.2 afwijken van de bouwregels\n\nHet bevoegd gezag kan bij een omgevingsvergunning afwijken van het bepaalde in artikel 28.1.1 voor het bouwen van nieuwe woningen en andere geluidsgevoelige gebouwen overeenkomstig de andere bestemmingen, mits de geluidbelasting vanwege het industrieterrein van de gevels van deze woningen en andere geluidsgevoelige gebouwen niet hoger zal zijn dan de daarvoor geldende voorkeursgrenswaarde of een verkregen hogere grenswaarde.\n\n##### 28.1.3 specifieke gebruiksregels\n\nOnder strijdig gebruik ter plaatse van de aanduiding 'geluidzone - industrie' wordt begrepen het gebruik van gebouwen als geluidgevoelig object anders dan bestaand.\n\n##### 28.1.4 afwijken van de gebruiksregels\n\nHet bevoegd gezag kan bij een omgevingsvergunning afwijken van het bepaalde onder 28.1.3, mits de geluidbelasting vanwege het industrieterrein van de gevels van deze geluidgevoelige gebouwen niet hoger zal zijn dan de daarvoor geldende voorkeursgrenswaarde of een verkregen hogere grenswaarde.\n\n#### 28.2 veiligheidszone - lpg\n\n##### 28.2.1 aanduiding\n\na.  De gronden ter plaatse van de aanduiding 'veiligheidszone - lpg' zijn, behalve voor de daar voorkomende bestemmingen, mede bestemd voor de bescherming van het woon- en leefklimaat in verband met een LPG-installatie;\nb.  In afwijking van het bepaalde bij de andere bestemmingen zijn op de in dit lid onder a bedoelde gronden geen nieuwe kwetsbare en beperkt kwetsbare objecten toegestaan.\n\n##### 28.2.2 bouwregels\n\nIn afwijking van het bepaalde bij de andere bestemmingen mogen geen nieuwe gebouwen worden gebouwd ten behoeve van de in artikel genoemde functies.\n\n##### 28.2.3 afwijken van de bouwregels\n\nHet bevoegd gezag kan bij omgevingsvergunning afwijken van het bepaalde in de artikel 28.2.2 en voor het toestaan van de genoemde functies en het bouwen van gebouwen ten behoeve van die functies voor zover in overeenstemming met de andere bestemming, mits ter plaatse een aanvaardbaar woon- en leefklimaat kan worden gerealiseerd.\n\n##### 28.2.4 wijzigingsbevoegdheid\n\nBurgemeester en wethouders kunnen het plan wijzigen voor:\n\na.  het verplaatsen of verkleinen van de aanduiding 'veiligheidszone - lpg' in verband met het verplaatsen van het LPG-vulpunt c.q. het verkleinen van de LPG-doorzet, mits het woon- en leefmilieu van de aangrenzende gronden niet verslechtert;\nb.  het verwijderen van de aanduiding 'veiligheidszone - lpg', mits het gebruik van de gronden en bouwwerken ten behoeve van de LPG-installatie wordt be\u00ebindigd.\n\n#### 28.3 vrijwaringszone - molenbiotoop\n\n##### 28.3.1 Aanduidingsomschrijving\n\nDe gronden ter plaatse van de aanduiding vrijwaringszone - molenbiotoop 1, 2 en 3 zijn, behalve voor de daar voorkomende bestemmingen, mede bestemd voor de bescherming van de functie van de molen als werktuig en zijn waarde als landschapsbepalend element.\n\n##### 28.3.2 Bouwregels\n\nIn afwijking van het bepaalde bij de andere bestemmingen mag de bouwhoogte van nieuw op te richten bouwwerken:\n\na.  binnen een afstand van 100 m van de molen niet meer bedragen dan het onderste punt van de verticaal staande molenwiek, gemeten vanaf N.A.P.;\nb.  binnen een afstand van 100 tot 300 m van de molen niet meer bedragen dan de hoogte berekend met behulp van de volgende formule: H(x)=x/50 + 0,2\\*Z waarin:  \nH(x)= de maximaal toelaatbare hoogte  \nX = de afstand tot de molen  \nZ= askophoogte\n\nmet dien verstande dat bij vervanging van bestaande bebouwing de bestaande bouwhoogte ten hoogste is toegelaten, indien sprake is van herbouw op dezelfde locatie. De bijbehorende askophoogtes van de molenbiotopen 1, 2 en 3 staan vermeld in [Bijlage 2 Molenbiotopen](https://www.ruimtelijkeplannen.nl/documents/NL.IMRO.0175.wonen201200001-va01/rb_NL.IMRO.0175.wonen201200001-va01_2.pdf).\n\nc.  in afwijking van lid a. en b. is een afwijkende hoogte toegestaan als dit als zodanig op de verbeelding is aangeduid.\n\n##### 28.3.3 afwijken van de bouwregels\n\nHet bevoegd gezag kan middels een omgevingsvergunning afwijken van het bepaalde in artikel 28.3.2 voor het bouwen overeenkomstig het bepaalde in de andere bestemmingen, mits de belangen van de molen niet onevenredig worden geschaad. Hierover dient vooraf advies te worden ingewonnen van de Stichting Ommer Molens.\n\n##### 28.3.4 Omgevingsvergunning voor het uitvoeren van een werk, geen bouwwerk zijnde , of van werkzaamheden\n\na.  Het is verboden zonder of in afwijking van omgevingsvergunning van het bevoegd gezag op de in artikel 28.3.1 bedoelde gronden de volgende andere-werken uit te voeren:\n    1.  het ophogen van gronden;\n    2.  het beplanten met bomen, heesters en andere hoog opgaande beplanting.\nb.  De omgevingsvergunning voor het uitvoeren van een werk, geen bouwwerk zijnde, of van werkzaamheden, als bedoeld in dit lid onder a wordt slechts verleend indien en voor zover door de werken en werkzaamheden, dan wel door de daarvan hetzij direct, hetzij indirect te verwachten gevolgen de belangen van de molen niet onevenredig worden geschaad. Hierover dient vooraf advies te worden ingewonnen van de Stichting Ommer Molens;\nc.  Geen omgevingsvergunning is nodig voor:\n    1.  andere-werken die het normale onderhoud, gebruik en beheer betreffen;\n    2.  andere-werken die op het moment van het van kracht worden van het plan in uitvoering zijn of uitgevoerd kunnen worden op grond van een voor dat tijdstip aangevraagde dan wel verleende omgevingsvergunning.\n\n#### 28.4 Cultuurhistorische waarden\n\nTer plaatse van de aanduiding 'cultuurhistorische waarden' zijn de betreffende gronden tevens bestemd voor het behoud en herstel van de aanwezige cultuurhistorische waarden.\n\n#### 28.5 wro-zone - wijzigingsgebied 1\n\nBurgemeester en wethouders kunnen de bestemming van de gronden ter plaatse van de aanduiding 'wro-zone - wijzigingsgebied 1' wijzigen naar Woongebied onder de volgende voorwaarden:\n\na.  het aantal woningen mag niet meer dan 15 bedragen;\nb.  voorafgaand aan de wijziging dient onderzoek te worden gepleegd naar de kwaliteit van de bodem.\n\n#### 28.6 wro-zone - wijzigingsgebied 2\n\nBurgemeester en wethouders kunnen de bestemming van de gronden ter plaatse van de aanduiding 'wro-zone - wijzigingsgebied 2' wijzigen ten behoeve van het toestaan van de bouw van \u00e9\u00e9n woning, met in acht neming van de volgende voorwaarden:\n\na.  maximaal \u00e9\u00e9n woning is toegestaan;\nb.  de haalbaarheid van de woning dient te zijn aangetoond met dien verstande dat uit onderzoek moet blijken of de bouw vanuit archeologisch, ecologisch, milieuhygi\u00ebnisch en financieel oogpunt mogelijk is.\n\n### artikel 29 Algemene afwijkingsregels\n\n#### 29.1 Afwijken van de bestemmingsregels\n\n##### 29.1.1 Afwijken\n\nHet bevoegd gezag kan een omgevingsvergunning verlenen voor het afwijken van:\n\na.  in het plan genoemde goothoogten, bouwhoogten, oppervlakte- en inhoudsmaten, percentages en afstandseisen, waarbij een overschrijding is toegestaan tot maximaal 10% van de goothoogten, bouwhoogten, oppervlakte- en inhoudsmaten, percentages en afstandseisen;\nb.  de regels met het oog op de aanpassing aan de werkelijke afmetingen van het terrein mits de structuur van het plan niet wordt aangetast, de belangen van derden in redelijkheid niet worden geschaad en de afwijking gewenst en noodzakelijk wordt geacht voor de juiste verwezenlijking van het plan;\nc.  de regels en toestaan dat de bouwhoogte van bouwwerken geen gebouwen zijnde, ten behoeve van kunstwerken, geen gebouwen zijnde, en ten behoeve van zend-, ontvang- en/of sirenemasten wordt vergroot tot maximaal 40 m, met dien verstande dat deze afwijking uitsluitend mag worden verleend op gronden behorende bij de bestemmingen uit artikel 3 t/m 18;\nd.  de regels en toestaan dat wordt gebouwd dat openbare nutsgebouwtjes, wachthuisjes ten behoeve van openbaar vervoer, telefooncellen, gebouwtjes ten behoeve van de bediening van kunstwerken, toiletgebouwtjes en naar de aard daarmee gelijk te stellen gebouwtjes worden gebouwd ,mits de inhoud per gebouwtje niet meer dan 50 m\u00b3 bedraagt;\ne.  de regels en toestaan dat antennemasten tot een bouwhoogte van 25 m worden gebouwd;\nf.  de toegelaten bouwhoogte voor erf- en terreinafscheidingen tot een bouwhoogte van 3 m, en de toegelaten bouwhoogte van overige bouwwerken, geen gebouwen en geen overkappingen zijnde, tot een bouwhoogte van 15 meter.\n\n##### 29.1.2 Voorwaarden op het afwijken van de bestemmingsregels\n\nOmgevingsvergunning zoals bedoeld in artikel 29.1.1 kan slechts worden verleend, indien deze niet leidt tot een onevenredige aantasting van:\n\na.  het straat- en bebouwingsbeeld;\nb.  de woonsituatie;\nc.  de milieusituatie;\nd.  de verkeersveiligheid;\ne.  de parkeervoorzieningen;\nf.  de sociale veiligheid;\ng.  de gebruiksmogelijkheden van de aangrenzende gronden en/of bouwwerken.\n\n#### 29.2 Afwijken rooilijn\n\nHet bevoegd gezag kan met een omgevingsvergunning afwijken van de regels door:\n\na.  de ligging van de rooilijn anders te bepalen;\nb.  bebouwing voor of achter de rooilijn of een buiten een bouwvlak toe te staan;\n\nmet dien verstande dat de ligging van geluidgevoelige bebouwing dichter op een weg uitsluitend is toegestaan voorzover de voorkeurswaarde of en hoger verkregen grenswaarde, zoals bedoeld bij of krachtens de Wet Geluidhinder, niet wordt overschreden.\n\n### artikel 30 Algemene wijzigingsregels\n\n#### 30.1 Algemeen\n\nBurgemeester en wethouders kunnen het plan wijzigen:\n\na.  voor de bouw van een transformatorstation, gasdrukmeet- en regelstation, rioolgemaal en naar de aard daarmee gelijk te stellen bouwwerk van openbaar nut tot een maximum inhoud van 400 m\u00b3 en een maximum bouwhoogte van 4 m, mits deze wijziging niet leidt tot een onevenredige aantasting van de gebruiksmogelijkheden van de aangrenzende gronden;\nb.  voor detailhandel in brand- en explosiegevaarlijke goederen;\nc.  voor de bouw van antennemasten tot en bouwhoogte van 45 m, mits deze wijziging niet leidt tot een onevenredige aantasting van de gebruiksmogelijkheden van de aangrenzende gronden;\nd.  in de vorm van het aanbrengen van geringe veranderingen in de plaats, ligging en/of afmetingen van bestemmingsgrenzen, met achtneming van de volgende voorwaarden:\n    1.  de bestemmingsgrenzen mogen niet meer dan 5 m worden verschoven;\n    2.  de belangen van de eigenaren en/of gebruikers mogen niet onevenredig worden geschaad;\n    3.  het straat- en bebouwingsbeeld en de verkeersveiligheidsbelangen mogen niet onevenredig worden geschaad.\n\n#### 30.2 Natuurontwikkeling\n\nBurgemeester en wethouders zijn bevoegd het plan zodanig te wijzigen, dat de bestemming van de gronden wordt gewijzigd in de bestemming Natuur, met inachtneming van de volgende voorwaarden:\n\na.  de belangen van de eigenaren en/of gebruikers mogen niet onevenredig worden geschaad;\nb.  de wijziging leidt niet tot een onevenredige aantasting van de gebruiksmogelijkheden van de aangrenzende gronden.\n\n### artikel 31 Overige regels\n\n#### 31.1 Uitsluiting aanvullende werking bouwverordening\n\nDe regels van de bouwverordening ten aanzien van onderwerpen van stedenbouwkundige aard blijven overeenkomstig het bepaalde in artikel 9 lid 2 van de Woningwet buiten toepassing, behoudens ten aanzien van de volgende onderwerpen:\n\na.  het bouwen bij hoogspanningsleidingen en ondergrondse hoofdtransportleidingen;\nb.  de parkeergelegenheid en laad- en losmogelijkheden bij of in gebouwen;\nc.  de ruimte tussen bouwwerken.\n\n#### 31.2 Afstemming APV\n\nMet uitzondering van de bestemmingen Natuur en Bos verzet dit bestemmingsplan zich niet tegen het gebruik van gronden en bouwwerken ten behoeve van evenementen en andere meerdaagse of regelmatig terugkerende activiteiten met een maximum van 10 evenementen per jaar en een duur van ten hoogste 15 dagen per evenement, mits, voor zover noodzakelijk, een vergunning op basis van de APV is verleend, en met dien verstande dat indien evenementen in een bestemming uitdrukkelijk zijn bestemd, het eerder gestelde maximum in aantal en in duur van evenementen niet geldt.\n\n#### 31.3 Afstemming welstandstoets\n\nVoor zover de regels in het bestemmingsplan met betrekking tot:\n\na.  de voorgeschreven maximale goothoogte en maximale bouwhoogte;\nb.  de plaatsing op het bouwperceel.\n\nruimte bieden voor verschillende mogelijkheden van het realiseren van gebouwen, is deze ruimte tevens bedoeld voor het kunnen stellen van voorwaarden op basis van de in artikel 12a van de Woningwet aangegeven welstandscriteria, (voor zover die binnen het betreffende gebied van toepassing zijn) mits:\n\n    1.  de vermindering van de goot- en bouwhoogte niet meer bedraagt dan 15% van de maximaal toegestane goot- en bouwhoogte;\n    2.  de binnen de regels te realiseren oppervlakte niet wordt verminderd.\n\n## hoofdstuk 4 Overgangs- en slotregels\n\n### artikel 32 Overgangsrecht\n\n#### 32.1 Overgangsrecht bouwwerken\n\na.  Een bouwwerk dat op het tijdstip van inwerkingtreding van het bestemmingsplan aanwezig of in uitvoering is, dan wel kan worden gebouwd krachtens een omgevingsvergunning voor het bouwen, en afwijkt van het plan, mag, mits deze afwijking naar aard en omvang niet wordt vergroot,\n    1.  gedeeltelijk worden vernieuwd of veranderd;\n    2.  na het teniet gaan ten gevolge van een calamiteit geheel worden vernieuwd of veranderd, mits de aanvraag van de omgevingsvergunning voor het bouwen wordt gedaan binnen twee jaar na de dag waarop het bouwwerk is teniet gegaan.\nb.  Het bevoegd gezag kan eenmalig in afwijking van het bepaalde onder a een omgevingsvergunning verlenen voor het vergroten van de inhoud van een bouwwerk als bedoeld onder a met maximaal 10%.\nc.  Het bepaalde onder a is niet van toepassing op bouwwerken die weliswaar bestaan op het tijdstip van inwerkingtreding van het plan, maar zijn gebouwd zonder vergunning en in strijd met het daarvoor geldende plan, daaronder begrepen de overgangsbepaling van dat plan.\n\n#### 32.2 Overgangsrecht gebruik\n\na.  Het gebruik van grond en bouwwerken dat bestond op het tijdstip van inwerkingtreding van het bestemmingsplan en hiermee in strijd is, mag worden voortgezet.\nb.  Het is verboden het met het bestemmingsplan strijdige gebruik, bedoeld in het bepaalde onder a, te veranderen of te laten veranderen in een ander met dat plan strijdig gebruik, tenzij door deze verandering de afwijking naar aard en omvang wordt verkleind.\nc.  Indien het gebruik, bedoeld in het bepaalde onder a, na het tijdstip van inwerkingtreding van het plan voor een periode langer dan een jaar wordt onderbroken, is het verboden dit gebruik daarna te hervatten of te laten hervatten.\nd.  Het bepaalde onder a is niet van toepassing op het gebruik dat reeds in strijd was met het voorheen geldende bestemmingsplan, daaronder begrepen de overgangsbepalingen van dat plan.\n\n### artikel 33 Slotregel\n\nDeze regels worden aangehaald als regels van het bestemmingsplan 'Wonen Ommen'.",
            "temporaryParts": [],
            "document_type": "Bestemmingsplan",
            "document_type_description": "Het bestemmingsplan maakt tijdelijk onderdeel uit van het omgevingsplan van de gemeente en bevat voor een deel van het grondgebied een deel van de regels over de fysieke leefomgeving.",
            "established_date": "2013-06-27"
        }
    ],
    "zoning_metadata": {
        "bestemmingsvlakken": [
            "Waarde - Archeologische verwachtingswaarde",
            "Waterstaat - Waterkering",
            "Woongebied"
        ]
    }
}